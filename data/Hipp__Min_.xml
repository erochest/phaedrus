<?xml version="1.0" encoding="UTF-8"?>
<text n="Hipp. Min.">
    <body>
        <head>
            Ἱππίας Ἐλαττών
        </head>
        <castList>
            <castItem type="role">
                <role>
                    Εὔδικος
                </role>
            </castItem>
            <castItem type="role">
                <role>
                    Σωκράτης
                </role>
            </castItem>
            <castItem type="role">
                <role>
                    Ἱππίας
                </role>
            </castItem>
        </castList>
        <milestone unit="page" n="363"/>
        <milestone n="363a" unit="section"/>
        <sp>
            <speaker>
                Εὔδικος
            </speaker>
            <p>
                σὺ δὲ δὴ τί σιγᾷς, ὦ Σώκρατες, Ἱππίου τοσαῦτα ἐπιδειξαμένου, καὶ οὐχὶ ἢ συνεπαινεῖς τι τῶν εἰρημένων ἢ καὶ ἐλέγχεις, εἴ τί σοι μὴ καλῶς δοκεῖ εἰρηκέναι; ἄλλως τε ἐπειδὴ καὶ αὐτοὶ λελείμμεθα, οἳ μάλιστ᾽ ἂν ἀντιποιησαίμεθα μετεῖναι ἡμῖν τῆς ἐν φιλοσοφίᾳ διατριβῆς.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ μήν, ὦ Εὔδικε, ἔστι γε ἃ ἡδέως ἂν πυθοίμην
                <milestone n="363b" unit="section"/>
                Ἱππίου ὧν νυνδὴ ἔλεγεν περὶ Ὁμήρου. καὶ γὰρ τοῦ σοῦ πατρὸς Ἀπημάντου ἤκουον ὅτι ἡ Ἰλιὰς κάλλιον εἴη ποίημα τῷ Ὁμήρῳ ἢ ἡ Ὀδύσσεια, τοσούτῳ δὲ κάλλιον, ὅσῳ ἀμείνων Ἀχιλλεὺς Ὀδυσσέως εἴη: ἑκάτερον γὰρ τούτων τὸ μὲν εἰς Ὀδυσσέα ἔφη πεποιῆσθαι, τὸ δ᾽ εἰς Ἀχιλλέα. περὶ ἐκείνου οὖν ἡδέως ἄν, εἰ βουλομένῳ ἐστὶν Ἱππίᾳ, ἀναπυθοίμην ὅπως αὐτῷ δοκεῖ περὶ τοῖν ἀνδροῖν τούτοιν, πότερον
                <milestone n="363c" unit="section"/>
                ἀμείνω φησὶν εἶναι, ἐπειδὴ καὶ ἄλλα πολλὰ καὶ παντοδαπὰ ἡμῖν ἐπιδέδεικται καὶ περὶ ποιητῶν τε ἄλλων καὶ περὶ Ὁμήρου.
            </p>
        </sp>
        <sp>
            <speaker>
                Εὔδικος
            </speaker>
            <p>
                ἀλλὰ δῆλον ὅτι οὐ φθονήσει Ἱππίας, ἐάν τι αὐτὸν ἐρωτᾷς, ἀποκρίνεσθαι. ἦ γάρ, ὦ Ἱππία, ἐάν τι ἐρωτᾷ σε Σωκράτης, ἀποκρινῇ; ἢ πῶς ποιήσεις;
            </p>
        </sp>
        <sp>
            <speaker>
                Ἱππίας
            </speaker>
            <p>
                καὶ γὰρ ἂν δεινὰ ποιοίην, ὦ Εὔδικε, εἰ Ὀλυμπίαζε μὲν εἰς τὴν τῶν Ἑλλήνων πανήγυριν, ὅταν τὰ Ὀλύμπια ᾖ,
                <milestone n="363d" unit="section"/>
                ἀεὶ ἐπανιὼν οἴκοθεν ἐξ Ἤλιδος εἰς τὸ ἱερὸν παρέχω ἐμαυτὸν καὶ λέγοντα ὅτι ἄν τις βούληται ὧν ἄν μοι εἰς ἐπίδειξιν παρεσκευασμένον ᾖ, καὶ ἀποκρινόμενον τῷ βουλομένῳ ὅτι ἄν τις ἐρωτᾷ, νῦν δὲ τὴν Σωκράτους ἐρώτησιν φύγοιμι.
                <milestone unit="page" n="364"/>
                <milestone n="364a" unit="section"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                μακάριόν γε, ὦ Ἱππία, πάθος πέπονθας, εἰ ἑκάστης Ὀλυμπιάδος οὕτως εὔελπις ὢν περὶ τῆς ψυχῆς εἰς σοφίαν ἀφικνῇ εἰς τὸ ἱερόν: καὶ θαυμάσαιμ᾽ ἂν εἴ τις τῶν περὶ τὸ σῶμα ἀθλητῶν οὕτως ἀφόβως τε καὶ πιστευτικῶς ἔχων τῷ σώματι ἔρχεται αὐτόσε ἀγωνιούμενος, ὥσπερ σὺ φῂς τῇ διανοίᾳ.
            </p>
        </sp>
        <sp>
            <speaker>
                Ἱππίας
            </speaker>
            <p>
                εἰκότως, ὦ Σώκρατες, ἐγὼ τοῦτο πέπονθα: ἐξ οὗ γὰρ ἦργμαι Ὀλυμπίασιν ἀγωνίζεσθαι, οὐδενὶ πώποτε κρείττονι εἰς οὐδὲν ἐμαυτοῦ ἐνέτυχον.
                <milestone n="364b" unit="section"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                καλόν γε λέγεις, ὦ Ἱππία, καὶ τῇ Ἠλείων πόλει τῆς σοφίας ἀνάθημα τὴν δόξαν εἶναι τὴν σὴν καὶ τοῖς γονεῦσι τοῖς σοῖς. ἀτὰρ τί δὴ λέγεις ἡμῖν περὶ τοῦ Ἀχιλλέως τε καὶ τοῦ Ὀδυσσέως; πότερον ἀμείνω καὶ κατὰ τί φῂς εἶναι; ἡνίκα μὲν γὰρ πολλοὶ ἔνδον ἦμεν καὶ σὺ τὴν ἐπίδειξιν ἐποιοῦ, ἀπελείφθην σου τῶν λεγομένων—ὤκνουν γὰρ ἐπανερέσθαι, διότι ὄχλος τε πολὺς ἔνδον ἦν, καὶ μή σοι ἐμποδὼν εἴην ἐρωτῶν τῇ ἐπιδείξει—νυνὶ δὲ ἐπειδὴ ἐλάττους τέ ἐσμεν καὶ Εὔδικος ὅδε κελεύει ἐρέσθαι, εἰπέ τε καὶ
                <milestone n="364c" unit="section"/>
                δίδαξον ἡμᾶς σαφῶς, τί ἔλεγες περὶ τούτοιν τοῖν ἀνδροῖν; πῶς διέκρινες αὐτούς;
            </p>
        </sp>
        <sp>
            <speaker>
                Ἱππίας
            </speaker>
            <p>
                ἀλλ᾽ ἐγώ σοι, ὦ Σώκρατες, ἐθέλω ἔτι σαφέστερον ἢ τότε διελθεῖν ἃ λέγω καὶ περὶ τούτων καὶ ἄλλων. φημὶ γὰρ Ὅμηρον πεποιηκέναι ἄριστον μὲν ἄνδρα Ἀχιλλέα τῶν εἰς Τροίαν ἀφικομένων, σοφώτατον δὲ Νέστορα, πολυτροπώτατον δὲ Ὀδυσσέα.
            </p>
        </sp>
        <sp>
            <speaker>
                Σωκράτης
            </speaker>
            <p>
                βαβαῖ, ὦ Ἱππία: ἆρ᾽ ἄν τί μοι χαρίσαιο τοιόνδε, μή μου καταγελᾶν, ἐὰν μόγις μανθάνω τὰ λεγόμενα καὶ
                <milestone n="364d" unit="section"/>
                πολλάκις ἀνερωτῶ; ἀλλά μοι πειρῶ πρᾴως τε καὶ εὐκόλως ἀποκρίνεσθαι.
            </p>
        </sp>
        <sp>
            <speaker>
                Ἱππίας
            </speaker>
            <p>
                αἰσχρὸν γὰρ ἂν εἴη, ὦ Σώκρατες, εἰ ἄλλους μὲν αὐτὰ ταῦτα παιδεύω καὶ ἀξιῶ διὰ ταῦτα χρήματα λαμβάνειν, αὐτὸς δὲ ὑπὸ σοῦ ἐρωτώμενος μὴ συγγνώμην τ᾽ ἔχοιμι καὶ πρᾴως ἀποκρινοίμην.
            </p>
        </sp>
        <sp>
            <speaker>
                Σωκράτης
            </speaker>
            <p>
                πάνυ καλῶς λέγεις. ἐγὼ γάρ τοι, ἡνίκα μὲν ἄριστον τὸν Ἀχιλλέα ἔφησθα πεποιῆσθαι, ἐδόκουν σου μανθάνειν
                <milestone n="364e" unit="section"/>
                ὅτι ἔλεγες, καὶ ἡνίκα τὸν Νέστορα σοφώτατον: ἐπειδὴ δὲ τὸν Ὀδυσσέα εἶπες ὅτι πεποιηκὼς εἴη ὁ ποιητὴς πολυτροπώτατον, τοῦτο δ᾽, ὥς γε πρὸς σὲ τἀληθῆ εἰρῆσθαι, παντάπασιν οὐκ οἶδ᾽ ὅτι λέγεις. καί μοι εἰπέ, ἄν τι ἐνθένδε μᾶλλον μάθω: ὁ Ἀχιλλεὺς οὐ πολύτροπος τῷ Ὁμήρῳ πεποίηται;
            </p>
        </sp>
        <sp>
            <speaker>
                Ἱππίας
            </speaker>
            <p>
                ἥκιστά γε, ὦ Σώκρατες, ἀλλ᾽ ἁπλούστατος καὶ ἀληθέστατος, ἐπεὶ καὶ ἐν Λιταῖς, ἡνίκα πρὸς ἀλλήλους ποιεῖ αὐτοὺς διαλεγομένους, λέγει αὐτῷ ὁ Ἀχιλλεὺς πρὸς τὸν Ὀδυσσέα—
                <milestone unit="page" n="365"/>
                <milestone n="365a" unit="section"/>
                <quote type="verse">
                    <l met="dactylic">
                        διογενὲς Λαερτιάδη, πολυμήχαν᾽ Ὀδυσσεῦ,
                    </l>
                    <l>
                        χρὴ μὲν δὴ τὸν μῦθον ἀπηλεγέως ἀποειπεῖν,
                    </l>
                    <l>
                        ὥσπερ δὴ κρανέω τε καὶ ὡς τελέεσθαι ὀίω:
                    </l>
                    <l>
                        ἐχθρὸς γάρ μοι κεῖνος ὁμῶς Ἀί̈δαο πύλῃσιν,
                    </l>
                </quote>
                <bibl n="Hom. Il. 9.308">
                    Hom. Il. 9.308
                </bibl>
                <milestone n="365b" unit="section"/>
                <quote type="verse">
                    <l met="c">
                        ὅς χ᾽ ἕτερον μὲν κεύθῃ ἐνὶ φρεσίν, ἄλλο δὲ εἴπῃ.
                    </l>
                    <l>
                        αὐτὰρ ἐγὼν ἐρέω, ὡς καὶ τετελεσμένον ἔσται.
                    </l>
                </quote>
            </p>
            <p>
                ἐν τούτοις δηλοῖ τοῖς ἔπεσιν τὸν πρότον ἑκατέρον τοῦ ἀνδρός, ὡς ὁ μὲν Ἀχιλλεὺς εἴη ἀληθής τε καὶ ἁπλοῦς, ὁ δὲ Ὀδυσσεὺς πολύπροπός τε καὶ ψευδὴς: ποιεῖ γὰρ τὸν Ἀχιλλέα εἰς τὸν Ὀδυσσέα λέγοντα ταῦτα τὰ ἔπη.
            </p>
        </sp>
        <sp>
            <speaker>
                Σωκράτης
            </speaker>
            <p>
                νῦν ἤδη, ὦ Ἱππία, κινδυνεύω μανθάνειν ὃ λέγεις: τὸν πολύτροπον ψευδῆ λέγεις, ὥς γε φαίνεται.
                <milestone n="365c" unit="section"/>
            </p>
        </sp>
        <sp>
            <speaker>
                Ἱππίας
            </speaker>
            <p>
                μάλιστα, ὦ Σώκρατες: τοιοῦτον γὰρ πεποίηκεν τὸν Ὀδυσσέα Ὅμηρος πολλαχοῦ καὶ ἐν Ἰλιάδι καὶ ἐν Ὀδυσσείᾳ.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἐδόκει ἄρα, ὡς ἔοικεν, Ὁμήρῳ ἕτερος μὲν εἶναι ἀνὴρ ἀληθής, ἕτερος δὲ ψευδής, ἀλλ᾽ οὐχ ὁ αὐτός.
            </p>
        </sp>
        <sp>
            <speaker>
                Ἱππίας
            </speaker>
            <p>
                πῶς γὰρ οὐ μέλλει, ὦ Σώκρατες;
            </p>
        </sp>
        <sp>
            <speaker>
                Σωκράτης
            </speaker>
            <p>
                ἦ καὶ σοὶ δοκεῖ αὐτῷ, ὦ Ἱππία;
            </p>
        </sp>
        <sp>
            <speaker>
                Ἱππίας
            </speaker>
            <p>
                πάντων μάλιστα: καὶ γὰρ ἂν δεινὸν εἴη εἰ μή.
            </p>
        </sp>
        <sp>
            <speaker>
                Σωκράτης
            </speaker>
            <p>
                τὸν μὲν Ὅμηρον τοίνυν ἐάσωμεν, ἐπειδὴ καὶ
                <milestone n="365d" unit="section"/>
                ἀδύνατον ἐπανερέσθαι τί ποτε νοῶν ταῦτα ἐποίησεν τὰ ἔπη: σὺ δ᾽ ἐπειδὴ φαίνῃ ἀναδεχόμενος τὴν αἰτίαν, καὶ σοὶ συνδοκεῖ ταῦτα ἅπερ φῂς Ὅμηρον λέγειν, ἀπόκριναι κοινῇ ὑπὲρ Ὁμήρου τε καὶ σαυτοῦ.
            </p>
        </sp>
        <sp>
            <speaker>
                Ἱππίας
            </speaker>
            <p>
                ἔσται ταῦτα: ἀλλ᾽ ἐρώτα ἔμβραχυ ὅτι βούλει.
            </p>
        </sp>
        <sp>
            <speaker>
                Σωκράτης
            </speaker>
            <p>
                τοὺς ψευδεῖς λέγεις οἷον ἀδυνάτους τι ποιεῖν, ὥσπερ τοὺς κάμνοντας, ἢ δυνατούς τι ποιεῖν;
            </p>
        </sp>
        <sp>
            <speaker>
                Ἱππίας
            </speaker>
            <p>
                δυνατοὺς ἔγωγε καὶ μάλα σφόδρα ἄλλα τε πολλὰ καὶ ἐξαπατᾶν ἀνθρώπους.
                <milestone n="365e" unit="section"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                δυνατοὶ μὲν δή, ὡς ἔοικεν, εἰσὶ κατὰ τὸν σὸν λόγον καὶ πολύτροποι: ἦ γάρ;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                πολύτροποι δ᾽ εἰσὶ καὶ ἀπατεῶνες ὑπὸ ἠλιθιότητος καὶ ἀφροσύνης, ἢ ὑπὸ πανουργίας καὶ φρονήσεώς τινος;
            </p>
        </sp>
        <sp>
            <speaker>
                Ἱππίας
            </speaker>
            <p>
                ὑπὸ πανουργίας πάντων μάλιστα καὶ φρονήσεως.
            </p>
        </sp>
        <sp>
            <speaker>
                Σωκράτης
            </speaker>
            <p>
                φρόνιμοι μὲν ἄρα εἰσίν, ὡς ἔοικεν.
            </p>
        </sp>
        <sp>
            <speaker>
                Ἱππίας
            </speaker>
            <p>
                ναὶ μὰ Δία, λίαν γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                φρόνιμοι δὲ ὄντες οὐκ ἐπίστανται ὅτι ποιοῦσιν, ἢ ἐπίστανται;
            </p>
        </sp>
        <sp>
            <speaker>
                Ἱππίας
            </speaker>
            <p>
                καὶ μάλα σφόδρα ἐπίστανται: διὰ ταῦτα καὶ κακουργοῦσιν.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἐπιστάμενοι δὲ ταῦτα ἃ ἐπίστανται πότερον ἀμαθεῖς εἰσιν ἢ σοφοί;
            </p>
        </sp>
        <sp>
            <speaker>
                Ἱππίας
            </speaker>
            <p>
                σοφοὶ μὲν οὖν αὐτά γε ταῦτα,
                <milestone unit="page" n="366"/>
                <milestone n="366a" unit="section"/>
                ἐξαπατᾶν.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἔχε δή: ἀναμνησθῶμεν τί ἐστιν ὃ λέγεις. τοὺς ψευδεῖς φῂς εἶναι δυνατοὺς καὶ φρονίμους καὶ ἐπιστήμονας καὶ σοφοὺς εἰς ἅπερ ψευδεῖς;
            </p>
        </sp>
        <sp>
            <speaker>
                Ἱππίας
            </speaker>
            <p>
                φημὶ γὰρ οὖν.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἄλλους δὲ τοὺς ἀληθεῖς τε καὶ ψευδεῖς, καὶ ἐναντιωτάτους ἀλλήλοις;
            </p>
        </sp>
        <sp>
            <speaker>
                Ἱππίας
            </speaker>
            <p>
                λέγω ταῦτα.
            </p>
        </sp>
        <sp>
            <speaker>
                Σωκράτης
            </speaker>
            <p>
                φέρε δή: τῶν μὲν δυνατῶν τινες καὶ σοφῶν, ὡς ἔοικεν, εἰσὶν οἱ ψευδεῖς κατὰ τὸν σὸν λόγον.
            </p>
        </sp>
        <sp>
            <speaker>
                Ἱππίας
            </speaker>
            <p>
                μάλιστά γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὅταν δὲ
                <milestone n="366b" unit="section"/>
                λέγῃς δυνατοὺς καὶ σοφοὺς εἶναι τοὺς ψευδεῖς εἰς αὐτὰ ταῦτα, πότερον λέγεις δυνατοὺς εἶναι ψεύδεσθαι ἐὰν βούλωνται, ἢ ἀδυνάτους εἰς ταῦτα ἅπερ ψεύδονται;
            </p>
        </sp>
        <sp>
            <speaker>
                Ἱππίας
            </speaker>
            <p>
                δυνατοὺς ἔγωγε.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὡς ἐν κεφαλαίῳ ἄρα εἰρῆσθαι, οἱ ψευδεῖς εἰσιν οἱ σοφοί τε καὶ δυνατοὶ ψεύδεσθαι.
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀδύνατος ἄρα ψεύδεσθαι ἀνὴρ καὶ ἀμαθὴς οὐκ ἂν εἴη ψευδής.
            </p>
        </sp>
        <sp>
            <speaker>
                Ἱππίας
            </speaker>
            <p>
                ἔχει οὕτως.
            </p>
        </sp>
        <sp>
            <speaker>
                Σωκράτης
            </speaker>
            <p>
                δυνατὸς δέ γ᾽ ἐστὶν ἕκαστος ἄρα, ὃς ἂν ποιῇ τότε ὃ ἂν βούληται, ὅταν βούληται:
                <milestone n="366c" unit="section"/>
                οὐχ ὑπὸ νόσου λέγω ἐξειργόμενον οὐδὲ τῶν τοιούτων, ἀλλὰ ὥσπερ σὺ δυνατὸς εἶ γράψαι τοὐμὸν ὄνομα ὅταν βούλῃ, οὕτω λέγω. ἢ οὐχ, ὃς ἂν οὕτως ἔχῃ, καλεῖς σὺ δυνατόν;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                λέγε δή μοι, ὦ Ἱππία, οὐ σὺ μέντοι ἔμπειρος εἶ λογισμῶν καὶ λογιστικῆς;
            </p>
        </sp>
        <sp>
            <speaker>
                Ἱππίας
            </speaker>
            <p>
                πάντων μάλιστα, ὦ Σώκρατες.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν εἰ καί τίς σε ἔροιτο τὰ τρὶς ἑπτακόσια ὁπόσος ἐστὶν ἀριθμός, εἰ βούλοιο, πάντων τάχιστα καὶ
                <milestone n="366d" unit="section"/>
                μάλιστ᾽ ἂν εἴποις τἀληθῆ περὶ τούτου;
            </p>
        </sp>
        <sp>
            <speaker>
                Ἱππίας
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἆρα ὅτι δυνατώτατός τε εἶ καὶ σοφώτατος κατὰ ταῦτα;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                πότερον οὖν σοφώτατός τε εἶ καὶ δυνατώτατος μόνον, ἢ καὶ ἄριστος ταῦτα ἅπερ δυνατώτατός τε καὶ σοφώτατος, τὰ λογιστικά;
            </p>
        </sp>
        <sp>
            <speaker>
                Ἱππίας
            </speaker>
            <p>
                καὶ ἄριστος δήπου, ὦ Σώκρατες.
            </p>
        </sp>
        <sp>
            <speaker>
                Σωκράτης
            </speaker>
            <p>
                τὰ μὲν δὴ ἀληθῆ σὺ ἂν δυνατώτατα εἴποις
                <milestone n="366e" unit="section"/>
                περὶ τούτων: ἦ γάρ;
            </p>
        </sp>
        <sp>
            <speaker>
                Ἱππίας
            </speaker>
            <p>
                οἶμαι ἔγωγε.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δὲ τὰ ψευδῆ περὶ τῶν αὐτῶν τούτων; καί μοι, ὥσπερ τὰ πρότερα, γενναίως καὶ μεγαλοπρεπῶς ἀπόκριναι, ὦ Ἱππία: εἴ τίς σε ἔροιτο τὰ τρὶς ἑπτακόσια πόσα ἐστί, πότερον σὺ ἂν μάλιστα ψεύδοιο καὶ ἀεὶ κατὰ ταὐτὰ ψευδῆ λέγοις περὶ τούτων, βουλόμενος ψεύδεσθαι καὶ μηδέποτε ἀληθῆ ἀποκρίνεσθαι, ἢ ὁ
                <milestone unit="page" n="367"/>
                <milestone n="367a" unit="section"/>
                ἀμαθὴς εἰς λογισμοὺς δύναιτ᾽ ἂν σοῦ μᾶλλον ψεύδεσθαι βουλομένου; ἢ ὁ μὲν ἀμαθὴς πολλάκις ἂν βουλόμενος ψευδῆ λέγειν τἀληθῆ ἂν εἴποι ἄκων, εἰ τύχοι, διὰ τὸ μὴ εἰδέναι, σὺ δὲ ὁ σοφός, εἴπερ βούλοιο ψεύδεσθαι, ἀεὶ ἂν κατὰ τὰ αὐτὰ ψεύδοιο;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί, οὕτως ἔχει ὡς σὺ λέγεις.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὁ ψευδὴς οὖν πότερον περὶ μὲν τἆλλα ψευδής ἐστιν, οὐ μέντοι περὶ ἀριθμόν, οὐδὲ ἀριθμῶν ἂν ψεύσαιτο;
            </p>
        </sp>
        <sp>
            <speaker>
                Ἱππίας
            </speaker>
            <p>
                καὶ ναὶ μὰ Δία περὶ ἀριθμόν.
            </p>
        </sp>
        <sp>
            <speaker>
                Σωκράτης
            </speaker>
            <p>
                θῶμεν ἄρα καὶ τοῦτο, ὦ Ἱππία, περὶ λογισμόν τε καὶ ἀριθμὸν εἶναί τινα
                <milestone n="367b" unit="section"/>
                ἄνθρωπον ψευδῆ;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                τίς οὖν ἂν εἴη οὗτος; οὐχὶ δεῖ ὑπάρχειν αὐτῷ, εἴπερ μέλλει ψευδὴς ἔσεσθαι, ὡς σὺ ἄρτι ὡμολόγεις, δυνατὸν εἶναι ψεύδεσθαι; ὁ γὰρ ἀδύνατος ψεύδεσθαι, εἰ μέμνησαι, ὑπὸ σοῦ ἐλέγετο ὅτι οὐκ ἄν ποτε ψευδὴς γένοιτο.
            </p>
        </sp>
        <sp>
            <speaker>
                Ἱππίας
            </speaker>
            <p>
                ἀλλὰ μέμνημαι καὶ ἐλέχθη οὕτως.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν ἄρτι ἐφάνης σὺ δυνατώτατος ὢν ψεύδεσθαι περὶ λογισμῶν;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί, ἐλέχθη γέ τοι καὶ τοῦτο.
                <milestone n="367c" unit="section"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                ἆρ᾽ οὖν καὶ δυνατώτατος εἶ ἀληθῆ λέγειν περὶ λογισμῶν;
            </p>
        </sp>
        <sp>
            <speaker>
                Ἱππίας
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν ὁ αὐτὸς ψευδῆ καὶ ἀληθῆ λέγειν περὶ λογισμῶν δυνατώτατος: οὗτος δ᾽ ἐστὶν ὁ ἀγαθὸς περὶ τούτων, ὁ λογιστικός.
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                τίς οὖν ψευδὴς περὶ λογισμὸν γίγνεται, ὦ Ἱππία, ἄλλος ἢ ὁ ἀγαθός; ὁ αὐτὸς γὰρ καὶ δυνατός: οὗτος δὲ καὶ ἀληθής.
            </p>
        </sp>
        <sp>
            <speaker>
                Ἱππίας
            </speaker>
            <p>
                φαίνεται.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὁρᾷς οὖν ὅτι ὁ αὐτὸς ψευδής τε καὶ ἀληθὴς περὶ τούτων, καὶ οὐδὲν ἀμείνων ὁ ἀληθὴς τοῦ ψευδοῦς;
                <milestone n="367d" unit="section"/>
                ὁ αὐτὸς γὰρ δήπου ἐστὶ καὶ οὐκ ἐναντιώτατα ἔχει, ὥσπερ σὺ ᾤου ἄρτι.
            </p>
        </sp>
        <sp>
            <speaker>
                Ἱππίας
            </speaker>
            <p>
                οὐ φαίνεται ἐνταῦθά γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                βούλει οὖν σκεψώμεθα καὶ ἄλλοθι;
            </p>
        </sp>
        <sp>
            <speaker>
                Ἱππίας
            </speaker>
            <p>
                εἰ[ἄλλως]γε σὺ βούλει.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν καὶ γεωμετρίας ἔμπειρος εἶ;
            </p>
        </sp>
        <sp>
            <speaker>
                Ἱππίας
            </speaker>
            <p>
                ἔγωγε.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί οὖν; οὐ καὶ ἐν γεωμετρίᾳ οὕτως ἔχει: ὁ αὐτὸς δυνατώτατος ψεύδεσθαι καὶ ἀληθῆ λέγειν περὶ τῶν διαγραμμάτων, ὁ γεωμετρικός;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                περὶ ταῦτα οὖν
                <milestone n="367e" unit="section"/>
                ἀγαθὸς ἄλλος τις ἢ οὗτος;
            </p>
        </sp>
        <sp>
            <speaker>
                Ἱππίας
            </speaker>
            <p>
                οὐκ ἄλλος.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν ὁ ἀγαθὸς καὶ σοφὸς γεωμέτρης δυνατώτατός γε ἀμφότερα; καὶ εἴπερ τις ἄλλος ψευδὴς περὶ διαγράμματα, οὗτος ἂν εἴη, ὁ ἀγαθός; οὗτος γὰρ δυνατός, ὁ δὲ κακὸς ἀδύνατος ἦν ψεύδεσθαι: ὥστε οὐκ ἂν γένοιτο ψευδὴς ὁ μὴ δυνάμενος ψεύδεσθαι, ὡς ὡμολόγηται.
            </p>
        </sp>
        <sp>
            <speaker>
                Ἱππίας
            </speaker>
            <p>
                ἔστι ταῦτα.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἔτι τοίνυν καὶ τὸν τρίτον ἐπισκεψώμεθα, τὸν ἀστρονόμον, ἧς αὖ σὺ τέχνης ἔτι μᾶλλον ἐπιστήμων οἴει
                <milestone unit="page" n="368"/>
                <milestone n="368a" unit="section"/>
                εἶναι ἢ τῶν ἔμπροσθεν. ἦ γάρ, ὦ Ἱππία;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν καὶ ἐν ἀστρονομίᾳ ταὐτὰ ταῦτά ἐστιν;
            </p>
        </sp>
        <sp>
            <speaker>
                Ἱππίας
            </speaker>
            <p>
                εἰκός γε, ὦ Σώκρατες.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ ἐν ἀστρονομίᾳ ἄρα εἴπερ τις καὶ ἄλλος ψευδής, ὁ ἀγαθὸς ἀστρονόμος ψευδὴς ἔσται, ὁ δυνατὸς ψεύδεσθαι. οὐ γὰρ ὅ γε ἀδύνατος: ἀμαθὴς γάρ.
            </p>
        </sp>
        <sp>
            <speaker>
                Ἱππίας
            </speaker>
            <p>
                φαίνεται οὕτως.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὁ αὐτὸς ἄρα καὶ ἐν ἀστρονομίᾳ ἀληθής τε καὶ ψευδὴς ἔσται.
            </p>
        </sp>
        <sp>
            <speaker>
                Ἱππίας
            </speaker>
            <p>
                ἔοικεν.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἴθι δή, ὦ Ἱππία, ἀνέδην οὑτωσὶ ἐπίσκεψαι κατὰ
                <milestone n="368b" unit="section"/>
                πασῶν τῶν ἐπιστημῶν, εἴ που ἔστιν ἄλλως ἔχον ἢ οὕτως. πάντως δὲ πλείστας τέχνας πάντων σοφώτατος εἶ ἀνθρώπων, ὡς ἐγώ ποτέ σου ἤκουον μεγαλαυχουμένου, πολλὴν σοφίαν καὶ ζηλωτὴν σαυτοῦ διεξιόντος ἐν ἀγορᾷ ἐπὶ ταῖς τραπέζαις. ἔφησθα δὲ ἀφικέσθαι ποτὲ εἰς Ὀλυμπίαν ἃ εἶχες περὶ τὸ σῶμα ἅπαντα σαυτοῦ ἔργα ἔχων: πρῶτον μὲν δακτύλιον—ἐντεῦθεν γὰρ ἤρχου—ὃν εἶχες σαυτοῦ ἔχειν
                <milestone n="368c" unit="section"/>
                ἔργον, ὡς ἐπιστάμενος δακτυλίους γλύφειν, καὶ ἄλλην σφραγῖδα σὸν ἔργον, καὶ στλεγγίδα καὶ λήκυθον ἃ αὐτὸς ἠργάσω: ἔπειτα ὑποδήματα ἃ εἶχες ἔφησθα αὐτὸς σκυτοτομῆσαι, καὶ τὸ ἱμάτιον ὑφῆναι καὶ τὸν χιτωνίσκον: καὶ ὅ γε πᾶσιν ἔδοξεν ἀτοπώτατον καὶ σοφίας πλείστης ἐπίδειγμα, ἐπειδὴ τὴν ζώνην ἔφησθα τοῦ χιτωνίσκου, ἣν εἶχες, εἶναι μὲν οἷαι αἱ Περσικαὶ τῶν πολυτελῶν, ταύτην δὲ αὐτὸς πλέξαι: πρὸς δὲ τούτοις ποιήματα ἔχων ἐλθεῖν, καὶ ἔπη καὶ τραγῳδίας
                <milestone n="368d" unit="section"/>
                καὶ διθυράμβους, καὶ καταλογάδην πολλοὺς λόγους καὶ παντοδαποὺς συγκειμένους: καὶ περὶ τῶν τεχνῶν δὴ ὧν ἄρτι ἐγὼ ἔλεγον ἐπιστήμων ἀφικέσθαι διαφερόντως τῶν ἄλλων, καὶ περὶ ῥυθμῶν καὶ ἁρμονιῶν καὶ γραμμάτων ὀρθότητος, καὶ ἄλλα ἔτι πρὸς τούτοις πάνυ πολλά, ὡς ἐγὼ δοκῶ μνημονεύειν: καίτοι τό γε μνημονικὸν ἐπελαθόμην σου, ὡς ἔοικε, τέχνημα, ἐν ᾧ σὺ οἴει λαμπρότατος εἶναι: οἶμαι δὲ καὶ
                <milestone n="368e" unit="section"/>
                ἄλλα πάμπολλα ἐπιλελῆσθαι. ἀλλ᾽ ὅπερ ἐγὼ λέγω, καὶ εἰς τὰς σαυτοῦ τέχνας βλέψας—ἱκαναὶ δέ—καὶ εἰς τὰς τῶν ἄλλων εἰπέ μοι, ἐάν που εὕρῃς ἐκ τῶν ὡμολογημένων ἐμοί τε καὶ σοί, ὅπου ἐστὶν ὁ μὲν ἀληθής, ὁ δὲ ψευδής, χωρὶς καὶ οὐχ ὁ αὐτός; ἐν ᾗτινι βούλει σοφίᾳ τοῦτο σκέψαι ἢ πανουργίᾳ
                <milestone unit="page" n="369"/>
                <milestone n="369a" unit="section"/>
                ἢ ὁτιοῦν χαίρεις ὀνομάζων: ἀλλ᾽ οὐχ εὑρήσεις, ὦ ἑταῖρε—οὐ γὰρ ἔστιν—ἐπεὶ σὺ εἰπέ.
            </p>
        </sp>
        <sp>
            <speaker>
                Ἱππίας
            </speaker>
            <p>
                ἀλλ᾽ οὐκ ἔχω, ὦ Σώκρατες, νῦν γε οὕτως.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐδέ γε ἕξεις, ὡς ἐγὼ οἶμαι: εἰ δ᾽ ἐγὼ ἀληθῆ λέγω, μέμνησαι ὃ ἡμῖν συμβαίνει ἐκ τοῦ λόγου, ὦ Ἱππία.
            </p>
        </sp>
        <sp>
            <speaker>
                Ἱππίας
            </speaker>
            <p>
                οὐ πάνυ τι ἐννοῶ, ὦ Σώκρατες, ὃ λέγεις.
            </p>
        </sp>
        <sp>
            <speaker>
                Σωκράτης
            </speaker>
            <p>
                νυνὶ γὰρ ἴσως οὐ χρῇ τῷ μνημονικῷ τεχνήματι—δῆλον γὰρ ὅτι οὐκ οἴει δεῖν—ἀλλὰ ἐγώ σε ὑπομνήσω. οἶσθα ὅτι τὸν μὲν Ἀχιλλέα ἔφησθα ἀληθῆ εἶναι, τὸν δὲ Ὀδυσσέα
                <milestone n="369b" unit="section"/>
                ψευδῆ καὶ πολύτροπον;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                νῦν οὖν αἰσθάνῃ ὅτι ἀναπέφανται ὁ αὐτὸς ὢν ψευδής τε καὶ ἀληθής, ὥστε εἰ ψευδὴς ὁ Ὀδυσσεὺς ἦν, καὶ ἀληθὴς γίγνεται, καὶ εἰ ἀληθὴς ὁ Ἀχιλλεύς, καὶ ψευδής, καὶ οὐ διάφοροι ἀλλήλων οἱ ἄνδρες οὐδ᾽ ἐναντίοι, ἀλλ᾽ ὅμοιοι;
            </p>
        </sp>
        <sp>
            <speaker>
                Ἱππίας
            </speaker>
            <p>
                ὦ Σώκρατες, ἀεὶ σύ τινας τοιούτους πλέκεις λόγους, καὶ ἀπολαμβάνων ὃ ἂν ᾖ δυσχερέστατον τοῦ λόγου, τούτου
                <milestone n="369c" unit="section"/>
                ἔχῃ κατὰ σμικρὸν ἐφαπτόμενος, καὶ οὐχ ὅλῳ ἀγωνίζῃ τῷ πράγματι περὶ ὅτου ἂν ὁ λόγος ᾖ: ἐπεὶ καὶ νῦν, ἐὰν βούλῃ, ἐπὶ πολλῶν τεκμηρίων ἀποδείξω σοι ἱκανῷ λόγῳ Ὅμηρον Ἀχιλλέα πεποιηκέναι ἀμείνω Ὀδυσσέως καὶ ἀψευδῆ, τὸν δὲ δολερόν τε καὶ πολλὰ ψευδόμενον καὶ χείρω Ἀχιλλέως. εἰ δὲ βούλει, σὺ αὖ ἀντιπαράβαλλε λόγον παρὰ λόγον, ὡς ὁ ἕτερος ἀμείνων ἐστί: καὶ μᾶλλον εἴσονται οὗτοι ὁπότερος ἄμεινον λέγει.
                <milestone n="369d" unit="section"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                ὦ Ἱππία, ἐγώ τοι οὐκ ἀμφισβητῶ μὴ οὐχὶ σὲ εἶναι σοφώτερον ἢ ἐμέ: ἀλλ᾽ ἀεὶ εἴωθα, ἐπειδάν τις λέγῃ τι, προσέχειν τὸν νοῦν, ἄλλως τε καὶ ἐπειδάν μοι δοκῇ σοφὸς εἶναι ὁ λέγων, καὶ ἐπιθυμῶν μαθεῖν ὅτι λέγει διαπυνθάνομαι καὶ ἐπανασκοπῶ καὶ συμβιβάζω τὰ λεγόμενα, ἵνα μάθω: ἐὰν δὲ φαῦλος δοκῇ μοι εἶναι ὁ λέγων, οὔτε ἐπανερωτῶ οὔτε μοι μέλει ὧν λέγει. καὶ γνώσῃ τούτῳ οὓς ἂν ἐγὼ ἡγῶμαι σοφοὺς εἶναι: εὑρήσεις γάρ με λιπαρῆ ὄντα περὶ τὰ λεγόμενα
                <milestone n="369e" unit="section"/>
                ὑπὸ τούτου καὶ πυνθανόμενον παρ᾽ αὐτοῦ, ἵνα μαθών τι ὠφεληθῶ. ἐπεὶ καὶ νῦν ἐννενόηκα σοῦ λέγοντος, ὅτι ἐν τοῖς ἔπεσιν οἷς σὺ ἄρτι ἔλεγες, ἐνδεικνύμενος τὸν Ἀχιλλέα εἰς τὸν Ὀδυσσέα λέγειν ὡς ἀλαζόνα ὄντα, ἄτοπόν μοι δοκεῖ εἶναι, εἰ σὺ ἀληθῆ λέγεις, ὅτι ὁ μὲν Ὀδυσσεὺς οὐδαμοῦ
                <milestone unit="page" n="370"/>
                <milestone n="370a" unit="section"/>
                φαίνεται ψευσάμενος, ὁ πολύτροπος, ὁ δὲ Ἀχιλλεὺς πολύτροπός τις φαίνεται κατὰ τὸν σὸν λόγον: ψεύδεται γοῦν. προειπὼν γὰρ ταῦτα τὰ ἔπη, ἅπερ καὶ σὺ εἶπες ἄρτι—
                <quote type="verse">
                    <l met="dact">
                        ἐχθρὸς γάρ μοι κεῖνος ὁμῶς Ἀίδαο πύλῃσιν,
                    </l>
                    <l>
                        ὅς χ᾽ ἕτερον μὲν κεύθῃ ἐνὶ φρεσίν, ἄλλο δὲ εἴπῃ,
                    </l>
                </quote>
                <bibl n="Hom. Il. 9.312">
                    Hom. Il. 9.312f.
                </bibl>
                <milestone n="370b" unit="section"/>
                ὀλίγον ὕστερον λέγει ὡς οὔτ᾽ ἂν ἀναπεισθείη ὑπὸ τοῦ Ὀδυσσέως τε καὶ τοῦ Ἀγαμέμνονος οὔτε μένοι τὸ παράπαν ἐν τῇ Τροίᾳ, ἀλλ᾽—
                <quote type="verse">
                    <l met="dactylic">
                        αὔριον ἱρὰ Διὶ ῥέξας, φησί, καὶ πᾶσι θεοῖσιν,
                    </l>
                    <l>
                        νηήσας εὖ νῆας, ἐπὴν ἅλαδε προερύσσω,
                    </l>
                    <l>
                        ὄψεαι, αἴ κ᾽ ἐθέλῃσθα καὶ αἴ κέν τοι τὰ μεμήλῃ,
                    </l>
                    <l>
                        ἦρι μάλ᾽ Ἑλλήσποντον ἐπ᾽ ἰχθυόεντα πλεούσας
                    </l>
                </quote>
                <milestone n="370c" unit="section"/>
                <cit>
                    <quote type="verse">
                        <l met="c">
                            νῆας ἐμάς, ἐν δ᾽ ἄνδρας ἐρεσσέμεναι μεμαῶτας:
                        </l>
                        <l>
                            εἰ δέ κεν εὐπλοί̈ην δώῃ κλυτὸς Ἐννοσίγαιος,
                        </l>
                        <l>
                            ἤματί κεν τριτάτῳ Φθίην ἐρίβωλον ἱκοίμην.
                        </l>
                    </quote>
                    <bibl>
                        Hom. Il. 9.357
                    </bibl>
                </cit>
                ἔτι δὲ πρότερον τούτων πρὸς τὸν Ἀγαμέμνονα λοιδορούμενος εἶπεν—
                <quote type="verse">
                    <l met="dactylic">
                        νῦν δ᾽ εἶμι Φθίηνδ᾽, ἐπεὶ ἦ πολὺ λώϊόν ἐστιν
                    </l>
                    <l>
                        οἴκαδ᾽ ἴμεν σὺν νηυσὶ κορωνίσιν, οὐδέ ς᾽ ὀίω
                    </l>
                </quote>
                <milestone n="370d" unit="section"/>
                <cit>
                    <quote type="verse">
                        <l met="c">
                            ἐνθάδ᾽ ἄτιμος ἐὼν ἄφενος καὶ πλοῦτον ἀφύξειν.
                        </l>
                    </quote>
                    <bibl>
                        Hom. Il. 1.169
                    </bibl>
                </cit>
                ταῦτα εἰπὼν τοτὲ μὲν ἐναντίον τῆς στρατιᾶς ἁπάσης, τοτὲ δὲ πρὸς τοὺς ἑαυτοῦ ἑταίρους, οὐδαμοῦ φαίνεται οὔτε παρασκευασάμενος οὔτ᾽ ἐπιχειρήσας καθέλκειν τὰς ναῦς ὡς ἀποπλευσούμενος οἴκαδε, ἀλλὰ πάνυ γενναίως ὀλιγωρῶν τοῦ τἀληθῆ λέγειν. ἐγὼ μὲν οὖν, ὦ Ἱππία, καὶ ἐξ ἀρχῆς σε ἠρόμην ἀπορῶν ὁπότερος τούτοιν τοῖν ἀνδροῖν ἀμείνων
                <milestone n="370e" unit="section"/>
                πεποίηται τῷ ποιητῇ, καὶ ἡγούμενος ἀμφοτέρω ἀρίστω εἶναι καὶ δύσκριτον ὁπότερος ἀμείνων εἴη καὶ περὶ ψεύδους καὶ ἀληθείας καὶ τῆς ἄλλης ἀρετῆς: ἀμφοτέρω γὰρ καὶ κατὰ τοῦτο παραπλησίω ἐστόν.
            </p>
        </sp>
        <sp>
            <speaker>
                Ἱππίας
            </speaker>
            <p>
                οὐ γὰρ καλῶς σκοπεῖς, ὦ Σώκρατες. ἃ μὲν γὰρ ὁ Ἀχιλλεὺς ψεύδεται, οὐκ ἐξ ἐπιβουλῆς φαίνεται ψευδόμενος ἀλλ᾽ ἄκων, διὰ τὴν συμφορὰν τὴν τοῦ στρατοπέδου ἀναγκασθεὶς καταμεῖναι καὶ βοηθῆσαι: ἃ δὲ ὁ Ὀδυσσεύς, ἑκών τε καὶ ἐξ ἐπιβουλῆς.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἐξαπατᾷς με, ὦ φίλτατε Ἱππία, καὶ αὐτὸς τὸν Ὀδυσσέα μιμῇ.
                <milestone unit="page" n="371"/>
                <milestone n="371a" unit="section"/>
            </p>
        </sp>
        <sp>
            <speaker>
                Ἱππίας
            </speaker>
            <p>
                οὐδαμῶς, ὦ Σώκρατες: λέγεις δὴ τί καὶ πρὸς τί;
            </p>
        </sp>
        <sp>
            <speaker>
                Σωκράτης
            </speaker>
            <p>
                ὅτι οὐκ ἐξ ἐπιβουλῆς φῂς τὸν Ἀχιλλέα ψεύδεσθαι, ὃς ἦν οὕτω γόης καὶ ἐπίβουλος πρὸς τῇ ἀλαζονείᾳ, ὡς πεποίηκεν Ὅμηρος, ὥστε καὶ τοῦ Ὀδυσσέως τοσοῦτον φαίνεται φρονεῖν πλέον πρὸς τὸ ῥᾳδίως λανθάνειν αὐτὸν ἀλαζονευόμενος, ὥστε ἐναντίον αὐτοῦ αὐτὸς ἑαυτῷ ἐτόλμα ἐναντία λέγειν καὶ ἐλάνθανεν τὸν Ὀδυσσέα: οὐδὲν γοῦν φαίνεται εἰπὼν πρὸς αὐτὸν ὡς αἰσθανόμενος αὐτοῦ ψευδομένου
                <milestone n="371b" unit="section"/>
                ὁ Ὀδυσσεύς.
            </p>
        </sp>
        <sp>
            <speaker>
                Ἱππίας
            </speaker>
            <p>
                ποῖα δὴ ταῦτα λέγεις, ὦ Σώκρατες;
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκ οἶσθα ὅτι λέγων ὕστερον ἢ ὡς πρὸς τὸν Ὀδυσσέα ἔφη ἅμα τῇ ἠοῖ ἀποπλευσεῖσθαι, πρὸς τὸν Αἴαντα οὐκ αὖ φησιν ἀποπλευσεῖσθαι, ἀλλὰ ἄλλα λέγει;
            </p>
        </sp>
        <sp>
            <speaker>
                Ἱππίας
            </speaker>
            <p>
                ποῦ δή;
            </p>
        </sp>
        <sp>
            <speaker>
                Σωκράτης
            </speaker>
            <p>
                ἐν οἷς λέγει—
                <quote type="verse">
                    <l met="dactylic">
                        οὐ γὰρ πρὶν πολέμοιο μεδήσομαι αἱματόεντος,
                    </l>
                </quote>
                <milestone n="371c" unit="section"/>
                <cit>
                    <quote type="verse">
                        <l met="c">
                            πρίν γ᾽ υἱὸν Πριάμοιο δαί̈φρονος, Ἕκτορα δῖον,
                        </l>
                        <l>
                            Μυρμιδόνων ἐπί τε κλισίας καὶ νῆας ἱκέσθαι
                        </l>
                        <l>
                            κτείνοντ᾽ Ἀργείους, κατά τε φλέξαι πυρὶ νῆας:
                        </l>
                        <l>
                            ἀμφὶ δέ μιν τῇ ᾽μῇ κλισίῃ καὶ νηὶ̈ μελαίνῃ
                        </l>
                        <l>
                            Ἕκτορα καὶ μεμαῶτα μάχης σχήσεσθαι ὀίω.
                        </l>
                    </quote>
                    <bibl>
                        Hom. Il. 9.360
                    </bibl>
                </cit>
                σὺ δὴ οὖν, ὦ Ἱππία, πότερον οὕτως ἐπιλήσμονα οἴει εἶναι
                <milestone n="371d" unit="section"/>
                τὸν τῆς Θέτιδός τε καὶ ὑπὸ τοῦ σοφωτάτου Χείρωνος πεπαιδευμένον, ὥστε ὀλίγον πρότερον λοιδοροῦντα τοὺς ἀλαζόνας τῇ ἐσχάτῃ λοιδορίᾳ αὐτὸν παραχρῆμα πρὸς μὲν τὸν Ὀδυσσέα φάναι ἀποπλευσεῖσθαι, πρὸς δὲ τὸν Αἴαντα μενεῖν, ἀλλ᾽ οὐκ ἐπιβουλεύοντά τε καὶ ἡγούμενον ἀρχαῖον εἶναι τὸν Ὀδυσσέα καὶ αὐτοῦ αὐτῷ τούτῳ τῷ τεχνάζειν τε καὶ ψεύδεσθαι περιέσεσθαι;
            </p>
        </sp>
        <sp>
            <speaker>
                Ἱππίας
            </speaker>
            <p>
                οὔκουν ἔμοιγε δοκεῖ, ὦ Σώκρατες: ἀλλὰ καὶ αὐτὰ
                <milestone n="371e" unit="section"/>
                ταῦτα ὑπὸ εὐνοίας ἀναπεισθεὶς πρὸς τὸν Αἴαντα ἄλλα εἶπεν ἢ πρὸς τὸν Ὀδυσσέα: ὁ δὲ Ὀδυσσεὺς ἅ τε ἀληθῆ λέγει, ἐπιβουλεύσας ἀεὶ λέγει, καὶ ὅσα ψεύδεται, ὡσαύτως.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀμείνων ἄρ᾽ ἐστίν, ὡς ἔοικεν, ὁ Ὀδυσσεὺς Ἀχιλλέως.
            </p>
        </sp>
        <sp>
            <speaker>
                Ἱππίας
            </speaker>
            <p>
                ἥκιστά γε δήπου, ὦ Σώκρατες.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δέ; οὐκ ἄρτι ἐφάνησαν οἱ ἑκόντες ψευδόμενοι βελτίους ἢ οἱ ἄκοντες;
            </p>
        </sp>
        <sp>
            <speaker>
                Ἱππίας
            </speaker>
            <p>
                καὶ πῶς ἄν, ὦ Σώκρατες, οἱ ἑκόντες ἀδικοῦντες καὶ
                <milestone unit="page" n="372"/>
                <milestone n="372a" unit="section"/>
                ἑκόντες ἐπιβουλεύσαντες καὶ κακὰ ἐργασάμενοι βελτίους ἂν εἶεν τῶν ἀκόντων, οἷς πολλὴ δοκεῖ συγγνώμη εἶναι, ἐὰν μὴ εἰδώς τις ἀδικήσῃ ἢ ψεύσηται ἢ ἄλλο τι κακὸν ποιήσῃ; καὶ οἱ νόμοι δήπου πολὺ χαλεπώτεροί εἰσι τοῖς ἑκοῦσι κακὰ ἐργαζομένοις καὶ ψευδομένοις ἢ τοῖς ἄκουσιν.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὁρᾷς, ὦ Ἱππία, ὅτι ἐγὼ ἀληθῆ λέγω, λέγων ὡς
                <milestone n="372b" unit="section"/>
                λιπαρής εἰμι πρὸς τὰς ἐρωτήσεις τῶν σοφῶν; καὶ κινδυνεύω ἓν μόνον ἔχειν τοῦτο ἀγαθόν, τἆλλα ἔχων πάνυ φαῦλα: τῶν μὲν γὰρ πραγμάτων ᾗ ἔχει ἔσφαλμαι, καὶ οὐκ οἶδ᾽ ὅπῃ ἐστί. τεκμήριον δέ μοι τούτου ἱκανόν, ὅτι ἐπειδὰν συγγένωμαί τῳ ὑμῶν τῶν εὐδοκιμούντων ἐπὶ σοφίᾳ καὶ οἷς οἱ Ἕλληνες πάντες μάρτυρές εἰσι τῆς σοφίας, φαίνομαι οὐδὲν εἰδώς: οὐδὲν γάρ μοι δοκεῖ τῶν αὐτῶν καὶ ὑμῖν, ὡς ἔπος
                <milestone n="372c" unit="section"/>
                εἰπεῖν. καίτοι τί μεῖζον ἀμαθίας τεκμήριον ἢ ἐπειδάν τις σοφοῖς ἀνδράσι διαφέρηται; ἓν δὲ τοῦτο θαυμάσιον ἔχω ἀγαθόν, ὅ με σῴζει: οὐ γὰρ αἰσχύνομαι μανθάνων, ἀλλὰ πυνθάνομαι καὶ ἐρωτῶ καὶ χάριν πολλὴν ἔχω τῷ ἀποκρινομένῳ, καὶ οὐδένα πώποτε ἀπεστέρησα χάριτος. οὐ γὰρ πώποτε ἔξαρνος ἐγενόμην μαθών τι, ἐμαυτοῦ ποιούμενος τὸ μάθημα εἶναι ὡς εὕρημα: ἀλλ᾽ ἐγκωμιάζω τὸν διδάξαντά με ὡς σοφὸν ὄντα, ἀποφαίνων ἃ ἔμαθον παρ᾽ αὐτοῦ. καὶ δὴ καὶ
                <milestone n="372d" unit="section"/>
                νῦν ἃ σὺ λέγεις οὐχ ὁμολογῶ σοι, ἀλλὰ διαφέρομαι πάνυ σφόδρα: καὶ τοῦτ᾽ εὖ οἶδα ὅτι δι᾽ ἐμὲ γίγνεται, ὅτι τοιοῦτός εἰμι οἷόσπερ εἰμί, ἵνα μηδὲν ἐμαυτὸν μεῖζον εἴπω. ἐμοὶ γὰρ φαίνεται, ὦ Ἱππία, πᾶν τοὐναντίον ἢ ὃ σὺ λέγεις: οἱ βλάπτοντες τοὺς ἀνθρώπους καὶ ἀδικοῦντες καὶ ψευδόμενοι καὶ ἐξαπατῶντες καὶ ἁμαρτάνοντες ἑκόντες ἀλλὰ μὴ ἄκοντες, βελτίους εἶναι ἢ οἱ ἄκοντες. ἐνίοτε μέντοι καὶ τοὐναντίον δοκεῖ μοι τούτων καὶ πλανῶμαι περὶ ταῦτα, δῆλον ὅτι διὰ
                <milestone n="372e" unit="section"/>
                τὸ μὴ εἰδέναι: νυνὶ δὲ ἐν τῷ παρόντι μοι ὥσπερ κατηβολὴ περιελήλυθεν, καὶ δοκοῦσί μοι οἱ ἑκόντες ἐξαμαρτάνοντες περί τι βελτίους εἶναι τῶν ἀκόντων. αἰτιῶμαι δὲ τοῦ νῦν παρόντος παθήματος τοὺς ἔμπροσθεν λόγους αἰτίους εἶναι, ὥστε φαίνεσθαι νῦν ἐν τῷ παρόντι τοὺς ἄκοντας τούτων ἕκαστα ποιοῦντας πονηροτέρους ἢ τοὺς ἑκόντας. σὺ οὖν χάρισαι καὶ μὴ φθονήσῃς ἰάσασθαι τὴν ψυχήν μου: πολὺ
                <milestone unit="page" n="373"/>
                <milestone n="373a" unit="section"/>
                γάρ τοι μεῖζόν με ἀγαθὸν ἐργάσῃ ἀμαθίας παύσας τὴν ψυχὴν ἢ νόσου τὸ σῶμα. μακρὸν μὲν οὖν λόγον εἰ ᾽θέλεις λέγειν, προλέγω σοι ὅτι οὐκ ἄν με ἰάσαιο—οὐ γὰρ ἂν ἀκολουθήσαιμι—ὥσπερ δὲ ἄρτι εἰ ᾽θέλεις μοι ἀποκρίνεσθαι, πάνυ ὀνήσεις, οἶμαι δὲ οὐδ᾽ αὐτὸν σὲ βλαβήσεσθαι. δικαίως δ᾽ ἂν καὶ σὲ παρακαλοίην, ὦ παῖ Ἀπημάντου: σὺ γάρ με ἐπῆρας Ἱππίᾳ διαλέγεσθαι, καὶ νῦν, ἐὰν μή μοι ἐθέλῃ Ἱππίας ἀποκρίνεσθαι, δέου αὐτοῦ ὑπὲρ ἐμοῦ.
            </p>
        </sp>
        <sp>
            <speaker>
                Εὔδικος
            </speaker>
            <p>
                ἀλλ᾽, ὦ Σώκρατες, οἶμαι οὐδὲν δεήσεσθαι Ἱππίαν
                <milestone n="373b" unit="section"/>
                τῆς ἡμετέρας δεήσεως: οὐ γὰρ τοιαῦτα αὐτῷ ἐστι τὰ προειρημένα, ἀλλ᾽ ὅτι οὐδενὸς ἂν φύγοι ἀνδρὸς ἐρώτησιν. ἦ γάρ, ὦ Ἱππία; οὐ ταῦτα ἦν ἃ ἔλεγες;
            </p>
        </sp>
        <sp>
            <speaker>
                Ἱππίας
            </speaker>
            <p>
                ἔγωγε: ἀλλὰ Σωκράτης, ὦ Εὔδικε, ἀεὶ ταράττει ἐν τοῖς λόγοις καὶ ἔοικεν ὥσπερ κακουργοῦντι.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὦ βέλτιστε Ἱππία, οὔτι ἑκών γε ταῦτα ἐγὼ ποιῶ—σοφὸς γὰρ ἂν ἦ καὶ δεινὸς κατὰ τὸν σὸν λόγον—ἀλλὰ ἄκων, ὥστε μοι συγγνώμην ἔχε: φῂς γὰρ αὖ δεῖν, ὃς ἂν κακουργῇ ἄκων, συγγνώμην ἔχειν.
                <milestone n="373c" unit="section"/>
            </p>
        </sp>
        <sp>
            <speaker>
                Εὔδικος
            </speaker>
            <p>
                καὶ μηδαμῶς γε, ὦ Ἱππία, ἄλλως ποίει, ἀλλὰ καὶ ἡμῶν ἕνεκα καὶ τῶν προειρημένων σοι λόγων ἀποκρίνου ἃ ἄν σε ἐρωτᾷ Σωκράτης.
            </p>
        </sp>
        <sp>
            <speaker>
                Ἱππίας
            </speaker>
            <p>
                ἀλλ᾽ ἀποκρινοῦμαι, σοῦ γε δεομένου. ἀλλ᾽ ἐρώτα ὅτι βούλει.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ μὴν σφόδρα γε ἐπιθυμῶ, ὦ Ἱππία, διασκέψασθαι τὸ νυνδὴ λεγόμενον, πότεροί ποτε ἀμείνους, οἱ ἑκόντες ἢ οἱ ἄκοντες ἁμαρτάνοντες. οἶμαι οὖν ἐπὶ τὴν σκέψιν ὀρθότατ᾽ ἂν ὧδε ἐλθεῖν. ἀλλ᾽ ἀπόκριναι: καλεῖς τινα δρομέα ἀγαθόν;
                <milestone n="373d" unit="section"/>
            </p>
        </sp>
        <sp>
            <speaker>
                Ἱππίας
            </speaker>
            <p>
                ἔγωγε.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ κακόν;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν ἀγαθὸς μὲν ὁ εὖ θέων, κακὸς δὲ ὁ κακῶς;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν ὁ βραδέως θέων κακῶς θεῖ, ὁ δὲ ταχέως εὖ;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἐν δρόμῳ μὲν ἄρα καὶ τῷ θεῖν τάχος μὲν ἀγαθόν, βραδυτὴς δὲ κακόν;
            </p>
        </sp>
        <sp>
            <speaker>
                Ἱππίας
            </speaker>
            <p>
                ἀλλὰ τί μέλλει;
            </p>
        </sp>
        <sp>
            <speaker>
                Σωκράτης
            </speaker>
            <p>
                πότερος οὖν ἀμείνων δρομεύς, ὁ ἑκὼν βραδέως θέων ἢ ὁ ἄκων;
            </p>
        </sp>
        <sp>
            <speaker>
                Ἱππίας
            </speaker>
            <p>
                ὁ ἑκών.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἆρ᾽ οὖν οὐ ποιεῖν τί ἐστι τὸ θεῖν;
            </p>
        </sp>
        <sp>
            <speaker>
                Ἱππίας
            </speaker>
            <p>
                ποιεῖν μὲν οὖν.
            </p>
        </sp>
        <sp>
            <speaker>
                Σωκράτης
            </speaker>
            <p>
                εἰ δὲ ποιεῖν, οὐ καὶ ἐργάζεσθαί
                <milestone n="373e" unit="section"/>
                τι;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὁ κακῶς ἄρα θέων κακὸν καὶ αἰσχρὸν ἐν δρόμῳ τοῦτο ἐργάζεται;
            </p>
        </sp>
        <sp>
            <speaker>
                Ἱππίας
            </speaker>
            <p>
                κακόν: πῶς γὰρ οὔ;
            </p>
        </sp>
        <sp>
            <speaker>
                Σωκράτης
            </speaker>
            <p>
                κακῶς δὲ θεῖ ὁ βραδέως θέων;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν ὁ μὲν ἀγαθὸς δρομεὺς ἑκὼν τὸ κακὸν τοῦτο ἐργάζεται καὶ τὸ αἰσχρόν, ὁ δὲ κακὸς ἄκων;
            </p>
        </sp>
        <sp>
            <speaker>
                Ἱππίας
            </speaker>
            <p>
                ἔοικέν γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἐν δρόμῳ μὲν ἄρα πονηρότερος ὁ ἄκων κακὰ ἐργαζόμενος
                <milestone unit="page" n="374"/>
                <milestone n="374a" unit="section"/>
                ἢ ὁ ἑκών;
            </p>
        </sp>
        <sp>
            <speaker>
                Ἱππίας
            </speaker>
            <p>
                ἐν δρόμῳ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δ᾽ ἐν πάλῃ; πότερος παλαιστὴς ἀμείνων, ὁ ἑκὼν πίπτων ἢ ὁ ἄκων;
            </p>
        </sp>
        <sp>
            <speaker>
                Ἱππίας
            </speaker>
            <p>
                ὁ ἑκών, ὡς ἔοικεν.
            </p>
        </sp>
        <sp>
            <speaker>
                Σωκράτης
            </speaker>
            <p>
                πονηρότερον δὲ καὶ αἴσχιον ἐν πάλῃ τὸ πίπτειν ἢ τὸ καταβάλλειν;
            </p>
        </sp>
        <sp>
            <speaker>
                Ἱππίας
            </speaker>
            <p>
                τὸ πίπτειν.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ ἐν πάλῃ ἄρα ὁ ἑκὼν τὰ πονηρὰ καὶ αἰσχρὰ ἐργαζόμενος βελτίων παλαιστὴς ἢ ὁ ἄκων.
            </p>
        </sp>
        <sp>
            <speaker>
                Ἱππίας
            </speaker>
            <p>
                ἔοικεν.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δὲ ἐν τῇ ἄλλῃ πάσῃ τῇ τοῦ σώματος χρείᾳ; οὐχ ὁ βελτίων τὸ σῶμα δύναται ἀμφότερα ἐργάζεσθαι, καὶ τὰ ἰσχυρὰ καὶ τὰ
                <milestone n="374b" unit="section"/>
                ἀσθενῆ, καὶ τὰ αἰσχρὰ καὶ τὰ καλά: ὥστε ὅταν κατὰ τὸ σῶμα πονηρὰ ἐργάζηται, ἑκὼν ἐργάζεται ὁ βελτίων τὸ σῶμα, ὁ δὲ πονηρότερος ἄκων;
            </p>
        </sp>
        <sp>
            <speaker>
                Ἱππίας
            </speaker>
            <p>
                ἔοικεν καὶ τὰ κατὰ τὴν ἰσχὺν οὕτως ἔχειν.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δὲ κατ᾽ εὐσχημοσύνην, ὦ Ἱππία; οὐ τοῦ βελτίονος σώματός ἐστιν ἑκόντος τὰ αἰσχρὰ καὶ πονηρὰ σχήματα σχηματίζειν, τοῦ δὲ πονηροτέρου ἄκοντος; ἢ πῶς σοι δοκεῖ;
            </p>
        </sp>
        <sp>
            <speaker>
                Ἱππίας
            </speaker>
            <p>
                οὕτως.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ ἀσχημοσύνη ἄρα ἡ μὲν ἑκούσιος
                <milestone n="374c" unit="section"/>
                πρὸς ἀρετῆς ἐστιν, ἡ δὲ ἀκούσιος πρὸς πονηρίας σώματος.
            </p>
        </sp>
        <sp>
            <speaker>
                Ἱππίας
            </speaker>
            <p>
                φαίνεται.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δὲ φωνῆς πέρι λέγεις; ποτέραν φῂς εἶναι βελτίω, τὴν ἑκουσίως ἀπᾴδουσαν ἢ τὴν ἀκουσίως;
            </p>
        </sp>
        <sp>
            <speaker>
                Ἱππίας
            </speaker>
            <p>
                τὴν ἑκουσίως.
            </p>
        </sp>
        <sp>
            <speaker>
                Σωκράτης
            </speaker>
            <p>
                μοχθηροτέραν δὲ τὴν ἀκουσίως;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                δέξαιο δ᾽ ἂν πότερον τἀγαθὰ κεκτῆσθαι ἢ τὰ κακά;
            </p>
        </sp>
        <sp>
            <speaker>
                Ἱππίας
            </speaker>
            <p>
                τἀγαθά.
            </p>
        </sp>
        <sp>
            <speaker>
                Σωκράτης
            </speaker>
            <p>
                πότερον οὖν ἂν δέξαιο πόδας κεκτῆσθαι ἑκουσίως χωλαίνοντας ἢ ἀκουσίως;
                <milestone n="374d" unit="section"/>
            </p>
        </sp>
        <sp>
            <speaker>
                Ἱππίας
            </speaker>
            <p>
                ἑκουσίως.
            </p>
        </sp>
        <sp>
            <speaker>
                Σωκράτης
            </speaker>
            <p>
                χωλεία δὲ ποδῶν οὐχὶ πονηρία καὶ ἀσχημοσύνη ἐστίν;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δέ; ἀμβλυωπία οὐ πονηρία ὀφθαλμῶν;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                ποτέρους οὖν ἂν βούλοιο ὀφθαλμοὺς κεκτῆσθαι καὶ ποτέροις συνεῖναι; οἷς ἑκὼν ἄν τις ἀμβλυώττοι καὶ παρορῴη ἢ οἷς ἄκων;
            </p>
        </sp>
        <sp>
            <speaker>
                Ἱππίας
            </speaker>
            <p>
                οἷς ἑκών.
            </p>
        </sp>
        <sp>
            <speaker>
                Σωκράτης
            </speaker>
            <p>
                βελτίω ἄρα ἥγησαι τῶν σαυτοῦ τὰ ἑκουσίως πονηρὰ ἐργαζόμενα ἢ τὰ ἀκουσίως;
            </p>
        </sp>
        <sp>
            <speaker>
                Ἱππίας
            </speaker>
            <p>
                τὰ γοῦν τοιαῦτα.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν πάντα, οἷον καὶ ὦτα καὶ ῥῖνας καὶ στόμα καὶ πάσας τὰς αἰσθήσεις, εἷς λόγος συνέχει, τὰς μὲν ἀκόντως
                <milestone n="374e" unit="section"/>
                κακὰ ἐργαζομένας ἀκτήτους εἶναι ὡς πονηρὰς οὔσας, τὰς δὲ ἑκουσίως κτητὰς ὡς ἀγαθὰς οὔσας.
            </p>
        </sp>
        <sp>
            <speaker>
                Ἱππίας
            </speaker>
            <p>
                ἔμοιγε δοκεῖ.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δέ; ὀργάνων ποτέρων βελτίων ἡ κοινωνία, οἷς ἑκών τις κακὰ ἐργάζεται ἢ οἷς ἄκων; οἷον πηδάλιον ᾧ ἄκων κακῶς τις κυβερνήσει βέλτιον ἢ ᾧ ἑκών;
            </p>
        </sp>
        <sp>
            <speaker>
                Ἱππίας
            </speaker>
            <p>
                ὧι ἑκών.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐ καὶ τόξον ὡσαύτως καὶ λύρα καὶ αὐλοὶ καὶ τἆλλα σύμπαντα;
                <milestone unit="page" n="375"/>
                <milestone n="375a" unit="section"/>
            </p>
        </sp>
        <sp>
            <speaker>
                Ἱππίας
            </speaker>
            <p>
                ἀληθῆ λέγεις.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δέ; ψυχὴν κεκτῆσθαι ἵππου, ᾗ ἑκών τις κακῶς ἱππεύσει, ἄμεινον ἢ ᾗ ἄκων;
            </p>
        </sp>
        <sp>
            <speaker>
                Ἱππίας
            </speaker>
            <p>
                ἧι ἑκών.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀμείνων ἄρα ἐστίν.
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                τῇ ἀμείνονι ἄρα ψυχῇ ἵππου τὰ τῆς ψυχῆς ἔργα ταύτης τὰ πονηρὰ ἑκουσίως ἂν ποιοῖ, τῇ δὲ τῆς πονηρᾶς ἀκουσίως;
            </p>
        </sp>
        <sp>
            <speaker>
                Ἱππίας
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν καὶ κυνὸς καὶ τῶν ἄλλων ζῴων πάντων;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δὲ δή; ἀνθρώπου ψυχὴν ἐκτῆσθαι τοξότου ἄμεινόν ἐστιν, ἥτις ἑκουσίως ἁμαρτάνει
                <milestone n="375b" unit="section"/>
                τοῦ σκοποῦ, ἢ ἥτις ἀκουσίως;
            </p>
        </sp>
        <sp>
            <speaker>
                Ἱππίας
            </speaker>
            <p>
                ἥτις ἑκουσίως.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν καὶ αὕτη ἀμείνων εἰς τοξικήν ἐστιν;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ ψυχὴ ἄρα ἀκουσίως ἁμαρτάνουσα πονηροτέρα ἢ ἑκουσίως;
            </p>
        </sp>
        <sp>
            <speaker>
                Ἱππίας
            </speaker>
            <p>
                ἐν τοξικῇ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δ᾽ ἐν ἰατρικῇ; οὐχὶ ἡ ἑκοῦσα κακὰ ἐργαζομένη περὶ τὰ σώματα ἰατρικωτέρα;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀμείνων ἄρα αὕτη ἐν ταύτῃ τῇ τέχνῃ τῆς μὴ[ἰατρικῆς].
            </p>
        </sp>
        <sp>
            <speaker>
                Ἱππίας
            </speaker>
            <p>
                ἀμείνων.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δέ; ἡ κιθαριστικωτέρα καὶ αὐλητικωτέρα καὶ τἆλλα πάντα τὰ κατὰ τὰς τέχνας
                <milestone n="375c" unit="section"/>
                τε καὶ τὰς ἐπιστήμας, οὐχὶ ἡ ἀμείνων ἑκοῦσα τὰ κακὰ ἐργάζεται καὶ τὰ αἰσχρὰ καὶ ἐξαμαρτάνει, ἡ δὲ πονηροτέρα ἄκουσα;
            </p>
        </sp>
        <sp>
            <speaker>
                Ἱππίας
            </speaker>
            <p>
                φαίνεται.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀλλὰ μήν που τάς γε τῶν δούλων ψυχὰς κεκτῆσθαι δεξαίμεθ᾽ ἂν μᾶλλον τὰς ἑκουσίως ἢ τὰς ἀκουσίως ἁμαρτανούσας τε καὶ κακουργούσας, ὡς ἀμείνους οὔσας εἰς ταῦτα.
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δέ; τὴν ἡμετέραν αὐτῶν οὐ βουλοίμεθ᾽ ἂν ὡς βελτίστην ἐκτῆσθαι;
                <milestone n="375d" unit="section"/>
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν βελτίων ἔσται, ἐὰν ἑκοῦσα κακουργῇ τε καὶ ἐξαμαρτάνῃ, ἢ ἐὰν ἄκουσα;
            </p>
        </sp>
        <sp>
            <speaker>
                Ἱππίας
            </speaker>
            <p>
                δεινὸν μεντἂν εἴη, ὦ Σώκρατες, εἰ οἱ ἑκόντες ἀδικοῦντες βελτίους ἔσονται ἢ οἱ ἄκοντες.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀλλὰ μὴν φαίνονταί γε ἐκ τῶν εἰρημένων.
            </p>
        </sp>
        <sp>
            <speaker>
                Ἱππίας
            </speaker>
            <p>
                οὔκουν ἔμοιγε.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἐγὼ δ᾽ ᾤμην, ὦ Ἱππία, καὶ σοὶ φανῆναι. πάλιν δ᾽ ἀπόκριναι: ἡ δικαιοσύνη οὐχὶ ἢ δύναμίς τίς ἐστιν ἢ ἐπιστήμη ἢ ἀμφότερα; ἢ οὐκ ἀνάγκη ἕν γέ τι τούτων εἶναι τὴν
                <milestone n="375e" unit="section"/>
                δικαιοσύνην;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν εἰ μὲν δύναμίς ἐστι τῆς ψυχῆς ἡ δικαιοσύνη, ἡ δυνατωτέρα ψυχὴ δικαιοτέρα ἐστί; βελτίων γάρ που ἡμῖν ἐφάνη, ὦ ἄριστε, ἡ τοιαύτη.
            </p>
        </sp>
        <sp>
            <speaker>
                Ἱππίας
            </speaker>
            <p>
                ἐφάνη γάρ.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δ᾽ εἰ ἐπιστήμη; οὐχ ἡ σοφωτέρα ψυχὴ δικαιοτέρα, ἡ δὲ ἀμαθεστέρα ἀδικωτέρα;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δ᾽ εἰ ἀμφότερα; οὐχ ἡ ἀμφοτέρας ἔχουσα, ἐπιστήμην καὶ δύναμιν, δικαιοτέρα, ἡ δ᾽ ἀμαθεστέρα ἀδικωτέρα; οὐχ οὕτως ἀνάγκη ἔχειν;
            </p>
        </sp>
        <sp>
            <speaker>
                Ἱππίας
            </speaker>
            <p>
                φαίνεται.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν ἡ δυνατωτέρα καὶ σοφωτέρα αὕτη ἀμείνων οὖσα ἐφάνη καὶ ἀμφότερα μᾶλλον δυναμένη ποιεῖν, καὶ τὰ
                <milestone unit="page" n="376"/>
                <milestone n="376a" unit="section"/>
                καλὰ καὶ τὰ αἰσχρά, περὶ πᾶσαν ἐργασίαν;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὅταν ἄρα τὰ αἰσχρὰ ἐργάζηται, ἑκοῦσα ἐργάζεται διὰ δύναμιν καὶ τέχνην: ταῦτα δὲ δικαιοσύνης φαίνεται, ἤτοι ἀμφότερα ἢ τὸ ἕτερον.
            </p>
        </sp>
        <sp>
            <speaker>
                Ἱππίας
            </speaker>
            <p>
                ἔοικεν.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ τὸ μέν γε ἀδικεῖν κακὰ ποιεῖν ἐστιν, τὸ δὲ μὴ ἀδικεῖν καλά.
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν ἡ δυνατωτέρα καὶ ἀμείνων ψυχή, ὅτανπερ ἀδικῇ, ἑκοῦσα ἀδικήσει, ἡ δὲ πονηρὰ ἄκουσα;
            </p>
        </sp>
        <sp>
            <speaker>
                Ἱππίας
            </speaker>
            <p>
                φαίνεται.
                <milestone n="376b" unit="section"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν ἀγαθὸς ἀνὴρ ὁ τὴν ἀγαθὴν ψυχὴν ἔχων, κακὸς δὲ ὁ τὴν κακήν;
            </p>
        </sp>
        <sp>
            <speaker>
                Ἱππίας
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀγαθοῦ μὲν ἄρα ἀνδρός ἐστιν ἑκόντα ἀδικεῖν, κακοῦ δὲ ἄκοντα, εἴπερ ὁ ἀγαθὸς ἀγαθὴν ψυχὴν ἔχει.
            </p>
        </sp>
        <sp>
            <speaker>
                Ἱππίας
            </speaker>
            <p>
                ἀλλὰ μὴν ἔχει γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὁ ἄρα ἑκὼν ἁμαρτάνων καὶ αἰσχρὰ καὶ ἄδικα ποιῶν, ὦ Ἱππία, εἴπερ τίς ἐστιν οὗτος, οὐκ ἂν ἄλλος εἴη ἢ ὁ ἀγαθός.
            </p>
        </sp>
        <sp>
            <speaker>
                Ἱππίας
            </speaker>
            <p>
                οὐκ ἔχω ὅπως σοι συγχωρήσω, ὦ Σώκρατες, ταῦτα.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐδὲ γὰρ ἐγὼ ἐμοί, ὦ Ἱππία: ἀλλ᾽ ἀναγκαῖον οὕτω
                <milestone n="376c" unit="section"/>
                φαίνεσθαι νῦν γε ἡμῖν ἐκ τοῦ λόγου. ὅπερ μέντοι πάλαι ἔλεγον, ἐγὼ περὶ ταῦτα ἄνω καὶ κάτω πλανῶμαι καὶ οὐδέποτε ταὐτά μοι δοκεῖ. καὶ ἐμὲ μὲν οὐδὲν θαυμαστὸν πλανᾶσθαι οὐδὲ ἄλλον ἰδιώτην: εἰ δὲ καὶ ὑμεῖς πλανήσεσθε οἱ σοφοί, τοῦτο ἤδη καὶ ἡμῖν δεινὸν εἰ μηδὲ παρ᾽ ὑμᾶς ἀφικόμενοι παυσόμεθα τῆς πλάνης.
            </p>
        </sp>
    </body>
</text>
