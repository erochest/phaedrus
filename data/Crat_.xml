<?xml version="1.0" encoding="UTF-8"?>
<text n="Crat.">
    <body>
        <head>
            Κρατύλος
        </head>
        <castList>
            <castItem type="role">
                <role>
                    Ἑρμογένης
                </role>
            </castItem>
            <castItem type="role">
                <role>
                    Κρατύλος
                </role>
            </castItem>
            <castItem type="role">
                <role>
                    Σωκράτης
                </role>
            </castItem>
        </castList>
        <milestone unit="page" n="383"/>
        <milestone unit="section" n="383a"/>
        <sp>
            <speaker>
                Ἑρμογένης
            </speaker>
            <p>
                βούλει οὖν καὶ Σωκράτει τῷδε ἀνακοινωσώμεθα τὸν λόγον;
            </p>
        </sp>
        <sp>
            <speaker>
                Κρατύλος
            </speaker>
            <p>
                εἴ σοι δοκεῖ.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                Κρατύλος φησὶν ὅδε, ὦ Σώκρατες, ὀνόματος ὀρθότητα εἶναι ἑκάστῳ τῶν ὄντων φύσει πεφυκυῖαν, καὶ οὐ τοῦτο εἶναι ὄνομα ὃ ἄν τινες συνθέμενοι καλεῖν καλῶσι, τῆς αὑτῶν φωνῆς μόριον ἐπιφθεγγόμενοι, ἀλλὰ ὀρθότητά τινα τῶν
                <milestone unit="section" n="383b"/>
                ὀνομάτων πεφυκέναι καὶ Ἕλλησι καὶ βαρβάροις τὴν αὐτὴν ἅπασιν. ἐρωτῶ οὖν αὐτὸν ἐγὼ εἰ αὐτῷ Κρατύλος τῇ ἀληθείᾳ ὄνομα[ἐστὶν ἢ οὔ]: ὁ δὲ ὁμολογεῖ.“τί δὲ Σωκράτει;”ἔφην.“Σωκράτης,”ἦ δ᾽ ὅς.“οὐκοῦν καὶ τοῖς ἄλλοις ἀνθρώποις πᾶσιν, ὅπερ καλοῦμεν ὄνομα ἕκαστον, τοῦτό ἐστιν ἑκάστῳ ὄνομα;”ὁ δέ,“οὔκουν σοί γε,”ἦ δ᾽ ὅς,“ὄνομα Ἑρμογένης, οὐδὲ ἂν πάντες καλῶσιν ἄνθρωποι.”καὶ ἐμοῦ ἐρωτῶντος καὶ προθυμουμένου εἰδέναι ὅτι ποτὲ
                <milestone unit="page" n="384"/>
                <milestone unit="section" n="384a"/>
                λέγει, οὔτε ἀποσαφεῖ οὐδὲν εἰρωνεύεταί τε πρός με, προσποιούμενός τι αὐτὸς ἐν ἑαυτῷ διανοεῖσθαι ὡς εἰδὼς περὶ αὐτοῦ, ὃ εἰ βούλοιτο σαφῶς εἰπεῖν, ποιήσειεν ἂν καὶ ἐμὲ ὁμολογεῖν καὶ λέγειν ἅπερ αὐτὸς λέγει. εἰ οὖν πῃ ἔχεις συμβαλεῖν τὴν Κρατύλου μαντείαν, ἡδέως ἂν ἀκούσαιμι: μᾶλλον δὲ αὐτῷ σοι ὅπῃ δοκεῖ[ἔχειν]περὶ ὀνομάτων ὀρθότητος ἔτι ἂν ἥδιον πυθοίμην, εἴ σοι βουλομένῳ[ἐστίν].
            </p>
        </sp>
        <sp>
            <speaker>
                Σωκράτης
            </speaker>
            <p>
                ὦ παῖ Ἱππονίκου Ἑρμόγενες, παλαιὰ παροιμία ὅτι
                <milestone unit="section" n="384b"/>
                χαλεπὰ τὰ καλά ἐστιν ὅπῃ ἔχει μαθεῖν: καὶ δὴ καὶ τὸ περὶ τῶν ὀνομάτων οὐ σμικρὸν τυγχάνει ὂν μάθημα. εἰ μὲν οὖν ἐγὼ ἤδη ἠκηκόη παρὰ Προδίκου τὴν πεντηκοντάδραχμον ἐπίδειξιν, ἣν ἀκούσαντι ὑπάρχει περὶ τοῦτο πεπαιδεῦσθαι, ὥς φησιν ἐκεῖνος, οὐδὲν ἂν ἐκώλυέν σε αὐτίκα μάλα εἰδέναι τὴν ἀλήθειαν περὶ ὀνομάτων ὀρθότητος: νῦν δὲ οὐκ ἀκήκοα,
                <milestone unit="section" n="384c"/>
                ἀλλὰ τὴν δραχμιαίαν. οὔκουν οἶδα πῇ ποτε τὸ ἀληθὲς ἔχει περὶ τῶν τοιούτων: συζητεῖν μέντοι ἕτοιμός εἰμι καὶ σοὶ καὶ Κρατύλῳ κοινῇ. ὅτι δὲ οὔ φησί σοι Ἑρμογένη ὄνομα εἶναι τῇ ἀληθείᾳ, ὥσπερ ὑποπτεύω αὐτὸν σκώπτειν: οἴεται γὰρ ἴσως σε χρημάτων ἐφιέμενον κτήσεως ἀποτυγχάνειν ἑκάστοτε. ἀλλ᾽, ὃ νυνδὴ ἔλεγον, εἰδέναι μὲν τὰ τοιαῦτα χαλεπόν, εἰς τὸ κοινὸν δὲ καταθέντας χρὴ σκοπεῖν εἴτε ὡς σὺ λέγεις ἔχει εἴτε ὡς Κρατύλος.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                καὶ μὴν ἔγωγε, ὦ Σώκρατες, πολλάκις δὴ καὶ τούτῳ διαλεχθεὶς καὶ ἄλλοις πολλοῖς, οὐ δύναμαι πεισθῆναι
                <milestone unit="section" n="384d"/>
                ὡς ἄλλη τις ὀρθότης ὀνόματος ἢ συνθήκη καὶ ὁμολογία. ἐμοὶ γὰρ δοκεῖ ὅτι ἄν τίς τῳ θῆται ὄνομα, τοῦτο εἶναι τὸ ὀρθόν: καὶ ἂν αὖθίς γε ἕτερον μεταθῆται, ἐκεῖνο δὲ μηκέτι καλῇ, οὐδὲν ἧττον τὸ ὕστερον ὀρθῶς ἔχειν τοῦ προτέρου, ὥσπερ τοῖς οἰκέταις ἡμεῖς μετατιθέμεθα[οὐδὲν ἧττον τοῦτ᾽ εἶναι ὀρθὸν τὸ μετατεθὲν τοῦ πρότερον κειμένου]: οὐ γὰρ φύσει ἑκάστῳ πεφυκέναι ὄνομα οὐδὲν οὐδενί, ἀλλὰ νόμῳ καὶ ἔθει τῶν ἐθισάντων τε καὶ καλούντων. εἰ δέ πῃ ἄλλῃ
                <milestone unit="section" n="384e"/>
                ἔχει, ἕτοιμος ἔγωγε καὶ μανθάνειν καὶ ἀκούειν οὐ μόνον παρὰ Κρατύλου, ἀλλὰ καὶ παρ᾽ ἄλλου ὁτουοῦν.
                <milestone unit="page" n="385"/>
                <milestone unit="section" n="385a"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                ἴσως μέντοι τὶ λέγεις, ὦ Ἑρμόγενες: σκεψώμεθα δέ. ὃ ἂν φῂς καλῇ τις ἕκαστον, τοῦθ᾽ ἑκάστῳ ὄνομα;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔμοιγε δοκεῖ.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ ἐὰν ἰδιώτης καλῇ καὶ ἐὰν πόλις;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                φημί.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί οὖν; ἐὰν ἐγὼ καλῶ ὁτιοῦν τῶν ὄντων, οἷον ὃ νῦν καλοῦμεν ἄνθρωπον, ἐὰν ἐγὼ τοῦτο ἵππον προσαγορεύω, ὃ δὲ νῦν ἵππον, ἄνθρωπον, ἔσται δημοσίᾳ μὲν ὄνομα ἄνθρωπος τῷ αὐτῷ, ἰδίᾳ δὲ ἵππος; καὶ ἰδίᾳ μὲν αὖ ἄνθρωπος, δημοσίᾳ δὲ ἵππος; οὕτω λέγεις;
                <milestone unit="section" n="385b"/>
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔμοιγε δοκεῖ.
            </p>
        </sp>
        <sp>
            <speaker>
                Σωκράτης
            </speaker>
            <p>
                φέρε δή μοι τόδε εἰπέ: καλεῖς τι ἀληθῆ λέγειν καὶ ψευδῆ;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔγωγε.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν εἴη ἂν λόγος ἀληθής, ὁ δὲ ψευδής;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἆρ᾽ οὖν οὗτος ὃς ἂν τὰ ὄντα λέγῃ ὡς ἔστιν, ἀληθής: ὃς δ᾽ ἂν ὡς οὐκ ἔστιν, ψευδής;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἔστιν ἄρα τοῦτο, λόγῳ λέγειν τὰ ὄντα τε καὶ μή;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
                <milestone unit="section" n="385c"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                ὁ λόγος δ᾽ ἐστὶν ὁ ἀληθὴς πότερον μὲν ὅλος ἀληθής, τὰ μόρια δ᾽ αὐτοῦ οὐκ ἀληθῆ;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οὔκ, ἀλλὰ καὶ τὰ μόρια.
            </p>
        </sp>
        <sp>
            <speaker>
                Σωκράτης
            </speaker>
            <p>
                πότερον δὲ τὰ μὲν μεγάλα μόρια ἀληθῆ, τὰ δὲ σμικρὰ οὔ: ἢ πάντα;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάντα, οἶμαι ἔγωγε.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἔστιν οὖν ὅτι λέγεις λόγου σμικρότερον μόριον ἄλλο ἢ ὄνομα;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οὔκ, ἀλλὰ τοῦτο σμικρότατον.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ τοῦτο[ὄνομα]ἄρα τὸ τοῦ ἀληθοῦς λόγου λέγεται;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀληθές γε, ὡς φῄς.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                τὸ δὲ τοῦ ψεύδους μόριον οὐ ψεῦδος;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                φημί.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἔστιν ἄρα ὄνομα ψεῦδος καὶ ἀληθὲς λέγειν, εἴπερ καὶ λόγον;
                <milestone unit="section" n="385d"/>
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πῶς γὰρ οὔ;
            </p>
        </sp>
        <sp>
            <speaker>
                Σωκράτης
            </speaker>
            <p>
                ὃ ἂν ἄρα ἕκαστος φῇ τῳ ὄνομα εἶναι, τοῦτό ἐστιν ἑκάστῳ ὄνομα;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἦ καὶ ὁπόσα ἂν φῇ τις ἑκάστῳ ὀνόματα εἶναι, τοσαῦτα ἔσται καὶ τότε ὁπόταν φῇ;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οὐ γὰρ ἔχω ἔγωγε, ὦ Σώκρατες, ὀνόματος ἄλλην ὀρθότητα ἢ ταύτην, ἐμοὶ μὲν ἕτερον εἶναι καλεῖν ἑκάστῳ ὄνομα, ὃ ἐγὼ ἐθέμην, σοὶ δὲ ἕτερον, ὃ αὖ σύ. οὕτω δὲ καὶ
                <milestone unit="section" n="385e"/>
                ταῖς πόλεσιν ὁρῶ ἰδίᾳ[ἑκάσταις]ἐνίοις ἐπὶ τοῖς αὐτοῖς κείμενα ὀνόματα, καὶ Ἕλλησι παρὰ τοὺς ἄλλους Ἕλληνας, καὶ Ἕλλησι παρὰ βαρβάρους.
            </p>
        </sp>
        <sp>
            <speaker>
                Σωκράτης
            </speaker>
            <p>
                φέρε δὴ ἴδωμεν, ὦ Ἑρμόγενες, πότερον καὶ τὰ ὄντα οὕτως ἔχειν σοι φαίνεται, ἰδίᾳ αὐτῶν ἡ οὐσία εἶναι ἑκάστῳ, ὥσπερ Πρωταγόρας ἔλεγεν λέγων“πάντων χρημάτων
                <milestone unit="page" n="386"/>
                <milestone unit="section" n="386a"/>
                μέτρον”εἶναι ἄνθρωπον—ὡς ἄρα οἷα μὲν ἂν ἐμοὶ φαίνηται τὰ πράγματα[εἶναι], τοιαῦτα μὲν ἔστιν ἐμοί: οἷα δ᾽ ἂν σοί, τοιαῦτα δὲ σοί—ἢ ἔχειν δοκεῖ σοι αὐτὰ αὑτῶν τινα βεβαιότητα τῆς οὐσίας;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἤδη ποτὲ ἔγωγε, ὦ Σώκρατες, ἀπορῶν καὶ ἐνταῦθα ἐξηνέχθην εἰς ἅπερ Πρωταγόρας λέγει: οὐ πάνυ τι μέντοι μοι δοκεῖ οὕτως ἔχειν.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δέ; ἐς τόδε ἤδη ἐξηνέχθης, ὥστε μὴ πάνυ σοι
                <milestone unit="section" n="386b"/>
                δοκεῖν εἶναί τινα ἄνθρωπον πονηρόν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οὐ μὰ τὸν Δία, ἀλλὰ πολλάκις δὴ αὐτὸ πέπονθα, ὥστε μοι δοκεῖν πάνυ πονηροὺς εἶναί τινας ἀνθρώπους, καὶ μάλα συχνούς.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δέ; πάνυ χρηστοὶ οὔπω σοι ἔδοξαν εἶναι[ἄνθρωποι];
            </p>
        </sp>
        <sp>
            <speaker>
                Ἑρμογένης
            </speaker>
            <p>
                καὶ μάλα ὀλίγοι.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἔδοξαν δ᾽ οὖν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔμοιγε.
            </p>
        </sp>
        <sp>
            <speaker>
                Σωκράτης
            </speaker>
            <p>
                πῶς οὖν τοῦτο τίθεσαι; ἆρ᾽ ὧδε: τοὺς μὲν πάνυ χρηστοὺς πάνυ φρονίμους, τοὺς δὲ πάνυ πονηροὺς πάνυ ἄφρονας;
                <milestone unit="section" n="386c"/>
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔμοιγε δοκεῖ οὕτως.
            </p>
        </sp>
        <sp>
            <speaker>
                Σωκράτης
            </speaker>
            <p>
                οἷόν τε οὖν[ἐστιν], εἰ Πρωταγόρας ἀληθῆ ἔλεγεν καὶ ἔστιν αὕτη ἡ ἀλήθεια, τὸ οἷα ἂν δοκῇ ἑκάστῳ τοιαῦτα καὶ εἶναι, τοὺς μὲν ἡμῶν φρονίμους εἶναι, τοὺς δὲ ἄφρονας;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οὐ δῆτα.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ ταῦτά γε, ὡς ἐγᾦμαι, σοὶ πάνυ δοκεῖ, φρονήσεως οὔσης καὶ ἀφροσύνης μὴ πάνυ δυνατὸν εἶναι Πρωταγόραν ἀληθῆ λέγειν: οὐδὲν γὰρ ἄν που τῇ ἀληθείᾳ ὁ ἕτερος τοῦ ἑτέρου φρονιμώτερος εἴη, εἴπερ ἃ ἂν ἑκάστῳ
                <milestone unit="section" n="386d"/>
                δοκῇ ἑκάστῳ ἀληθῆ ἔσται.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔστι ταῦτα.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀλλὰ μὴν οὐδὲ κατ᾽ Εὐθύδημόν γε οἶμαι σοὶ δοκεῖ πᾶσι πάντα ὁμοίως εἶναι ἅμα καὶ ἀεί: οὐδὲ γὰρ ἂν οὕτως εἶεν οἱ μὲν χρηστοί, οἱ δὲ πονηροί, εἰ ὁμοίως ἅπασι καὶ ἀεὶ ἀρετή τε καὶ κακία εἴη.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἀληθῆ λέγεις.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν εἰ μήτε πᾶσι πάντα ἐστὶν ὁμοίως ἅμα καὶ ἀεί, μήτε ἑκάστῳ ἰδίᾳ ἕκαστον[τῶν ὄντων ἐστίν], δῆλον δὴ
                <milestone unit="section" n="386e"/>
                ὅτι αὐτὰ αὑτῶν οὐσίαν ἔχοντά τινα βέβαιόν ἐστι τὰ πράγματα, οὐ πρὸς ἡμᾶς οὐδὲ ὑφ᾽ ἡμῶν ἑλκόμενα ἄνω καὶ κάτω τῷ ἡμετέρῳ φαντάσματι, ἀλλὰ καθ᾽ αὑτὰ πρὸς τὴν αὑτῶν οὐσίαν ἔχοντα ᾗπερ πέφυκεν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                δοκεῖ μοι, ὦ Σώκρατες, οὕτω.
            </p>
        </sp>
        <sp>
            <speaker>
                Σωκράτης
            </speaker>
            <p>
                πότερον οὖν αὐτὰ μὲν ἂν εἴη οὕτω πεφυκότα, αἱ δὲ πράξεις αὐτῶν οὐ κατὰ τὸν αὐτὸν τρόπον; ἢ οὐ καὶ αὗται ἕν τι εἶδος τῶν ὄντων εἰσίν, αἱ πράξεις;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε καὶ αὗται.
                <milestone unit="page" n="387"/>
                <milestone unit="section" n="387a"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                κατὰ τὴν αὑτῶν ἄρα φύσιν καὶ αἱ πράξεις πράττονται, οὐ κατὰ τὴν ἡμετέραν δόξαν. οἷον ἐάν τι ἐπιχειρήσωμεν ἡμεῖς τῶν ὄντων τέμνειν, πότερον ἡμῖν τμητέον[ἐστὶν]ἕκαστον ὡς ἂν ἡμεῖς βουλώμεθα καὶ ᾧ ἂν βουληθῶμεν, ἢ ἐὰν μὲν κατὰ τὴν φύσιν βουληθῶμεν ἕκαστον τέμνειν τοῦ τέμνειν τε καὶ τέμνεσθαι καὶ ᾧ πέφυκε, τεμοῦμέν τε καὶ πλέον τι ἡμῖν ἔσται καὶ ὀρθῶς πράξομεν τοῦτο, ἐὰν δὲ παρὰ φύσιν, ἐξαμαρτησόμεθά τε καὶ οὐδὲν πράξομεν;
                <milestone unit="section" n="387b"/>
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔμοιγε δοκεῖ οὕτω.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν καὶ ἐὰν κάειν τι ἐπιχειρήσωμεν, οὐ κατὰ πᾶσαν δόξαν δεῖ κάειν, ἀλλὰ κατὰ τὴν ὀρθήν; αὕτη δ᾽ ἐστὶν ᾗ ἐπεφύκει ἕκαστον κάεσθαί τε καὶ κάειν καὶ ᾧ ἐπεφύκει;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔστι ταῦτα.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν καὶ τἆλλα οὕτω;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἆρ᾽ οὖν οὐ καὶ τὸ λέγειν μία τις τῶν πράξεών ἐστιν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                πότερον οὖν ᾗ ἄν τῳ δοκῇ λεκτέον εἶναι, ταύτῃ
                <milestone unit="section" n="387c"/>
                λέγων ὀρθῶς λέξει, ἢ ἐὰν μὲν ᾗ πέφυκε τὰ πράγματα λέγειν τε καὶ λέγεσθαι καὶ ᾧ, ταύτῃ καὶ τούτῳ λέγῃ, πλέον τέ τι ποιήσει καὶ ἐρεῖ: ἂν δὲ μή, ἐξαμαρτήσεταί τε καὶ οὐδὲν ποιήσει;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οὕτω μοι δοκεῖ ὡς λέγεις.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν τοῦ λέγειν μόριον τὸ ὀνομάζειν; διονομάζοντες γάρ που λέγουσι τοὺς λόγους.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν καὶ τὸ ὀνομάζειν πρᾶξίς[τίς]ἐστιν, εἴπερ καὶ τὸ λέγειν πρᾶξίς τις ἦν περὶ τὰ πράγματα;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
                <milestone unit="section" n="387d"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                αἱ δὲ πράξεις ἐφάνησαν ἡμῖν οὐ πρὸς ἡμᾶς οὖσαι, ἀλλ᾽ αὑτῶν τινα ἰδίαν φύσιν ἔχουσαι;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔστι ταῦτα.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν καὶ ὀνομαστέον[ἐστὶν]ᾗ πέφυκε τὰ πράγματα ὀνομάζειν τε καὶ ὀνομάζεσθαι καὶ ᾧ, ἀλλ᾽ οὐχ ᾗ ἂν ἡμεῖς βουληθῶμεν, εἴπερ τι τοῖς ἔμπροσθεν μέλλει ὁμολογούμενον εἶναι; καὶ οὕτω μὲν ἂν πλέον τι ποιοῖμεν καὶ ὀνομάζοιμεν, ἄλλως δὲ οὔ;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                φαίνεταί μοι.
            </p>
        </sp>
        <sp>
            <speaker>
                Σωκράτης
            </speaker>
            <p>
                φέρε δή, ὃ ἔδει τέμνειν, ἔδει τῳ, φαμέν, τέμνειν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
                <milestone unit="section" n="387e"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ ὃ ἔδει κερκίζειν, ἔδει τῳ κερκίζειν; καὶ ὃ ἔδει τρυπᾶν, ἔδει τῳ τρυπᾶν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ ὃ ἔδει δὴ ὀνομάζειν, ἔδει τῳ ὀνομάζειν;
                <milestone unit="page" n="388"/>
                <milestone unit="section" n="388a"/>
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔστι ταῦτα.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δὲ ἦν ἐκεῖνο ᾧ ἔδει τρυπᾶν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τρύπανον.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δὲ ᾧ κερκίζειν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                κερκίς.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δὲ ᾧ ὀνομάζειν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ὄνομα.
            </p>
        </sp>
        <sp>
            <speaker>
                Σωκράτης
            </speaker>
            <p>
                εὖ λέγεις. ὄργανον ἄρα τί ἐστι καὶ τὸ ὄνομα.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                εἰ οὖν ἐγὼ ἐροίμην“τί ἦν ὄργανον ἡ κερκίς;”οὐχ ᾧ κερκίζομεν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
                <milestone unit="section" n="388b"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                κερκίζοντες δὲ τί δρῶμεν; οὐ τὴν κρόκην καὶ τοὺς στήμονας συγκεχυμένους διακρίνομεν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν καὶ περὶ τρυπάνου ἕξεις οὕτως εἰπεῖν καὶ περὶ τῶν ἄλλων;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἔχεις δὴ καὶ περὶ ὀνόματος οὕτως εἰπεῖν; ὀργάνῳ ὄντι τῷ ὀνόματι ὀνομάζοντες τί ποιοῦμεν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οὐκ ἔχω λέγειν.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἆρ᾽ οὐ διδάσκομέν τι ἀλλήλους καὶ τὰ πράγματα διακρίνομεν ᾗ ἔχει;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὄνομα ἄρα διδασκαλικόν τί ἐστιν ὄργανον καὶ
                <milestone unit="section" n="388c"/>
                διακριτικὸν τῆς οὐσίας ὥσπερ κερκὶς ὑφάσματος.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὑφαντικὸν δέ γε ἡ κερκίς;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πῶς δ᾽ οὔ;
            </p>
        </sp>
        <sp>
            <speaker>
                Σωκράτης
            </speaker>
            <p>
                ὑφαντικὸς μὲν ἄρα κερκίδι καλῶς χρήσεται, καλῶς δ᾽ ἐστὶν ὑφαντικῶς: διδασκαλικὸς δὲ ὀνόματι, καλῶς δ᾽ ἐστὶ διδασκαλικῶς.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                τῷ τίνος οὖν ἔργῳ ὁ ὑφάντης καλῶς χρήσεται ὅταν τῇ κερκίδι χρῆται;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τῷ τοῦ τέκτονος.
            </p>
        </sp>
        <sp>
            <speaker>
                Σωκράτης
            </speaker>
            <p>
                πᾶς δὲ τέκτων ἢ ὁ τὴν τέχνην ἔχων;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ὁ τὴν τέχνην.
                <milestone unit="section" n="388d"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                τῷ τίνος δὲ ἔργῳ ὁ τρυπητὴς καλῶς χρήσεται ὅταν τῷ τρυπάνῳ χρῆται;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τῷ τοῦ χαλκέως.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἆρ᾽ οὖν πᾶς χαλκεὺς ἢ ὁ τὴν τέχνην ἔχων;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ὁ τὴν τέχνην.
            </p>
        </sp>
        <sp>
            <speaker>
                Σωκράτης
            </speaker>
            <p>
                εἶεν. τῷ δὲ τίνος ἔργῳ ὁ διδασκαλικὸς χρήσεται ὅταν τῷ ὀνόματι χρῆται;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οὐδὲ τοῦτ᾽ ἔχω.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐδὲ τοῦτό γ᾽ ἔχεις εἰπεῖν, τίς παραδίδωσιν ἡμῖν τὰ ὀνόματα οἷς χρώμεθα;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οὐ δῆτα.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἆρ᾽ οὐχὶ ὁ νόμος δοκεῖ σοι[εἶναι]ὁ παραδιδοὺς αὐτά;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔοικεν.
                <milestone unit="section" n="388e"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                νομοθέτου ἄρα ἔργῳ χρήσεται ὁ διδασκαλικὸς ὅταν ὀνόματι χρῆται;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                δοκεῖ μοι.
            </p>
        </sp>
        <sp>
            <speaker>
                Σωκράτης
            </speaker>
            <p>
                νομοθέτης δέ σοι δοκεῖ πᾶς εἶναι ἀνὴρ ἢ ὁ τὴν τέχνην ἔχων;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ὁ τὴν τέχνην.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκ ἄρα παντὸς ἀνδρός, ὦ Ἑρμόγενες, ὄνομα θέσθαι
                <milestone unit="page" n="389"/>
                <milestone unit="section" n="389a"/>
                [ἐστὶν]ἀλλά τινος ὀνοματουργοῦ: οὗτος δ᾽ ἐστίν, ὡς ἔοικεν, ὁ νομοθέτης, ὃς δὴ τῶν δημιουργῶν σπανιώτατος ἐν ἀνθρώποις γίγνεται.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔοικεν.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἴθι δή, ἐπίσκεψαι ποῖ βλέπων ὁ νομοθέτης τὰ ὀνόματα τίθεται: ἐκ τῶν ἔμπροσθεν δὲ ἀνάσκεψαι. ποῖ βλέπων ὁ τέκτων τὴν κερκίδα ποιεῖ; ἆρ᾽ οὐ πρὸς τοιοῦτόν τι ὃ ἐπεφύκει κερκίζειν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
                <milestone unit="section" n="389b"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δέ; ἂν καταγῇ αὐτῷ ἡ κερκὶς ποιοῦντι, πότερον πάλιν ποιήσει ἄλλην πρὸς τὴν κατεαγυῖαν βλέπων, ἢ πρὸς ἐκεῖνο τὸ εἶδος πρὸς ὅπερ καὶ ἣν κατέαξεν ἐποίει;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πρὸς ἐκεῖνο, ἔμοιγε δοκεῖ.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν ἐκεῖνο δικαιότατ᾽ ἂν αὐτὸ ὃ ἔστιν κερκὶς καλέσαιμεν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔμοιγε δοκεῖ.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν ἐπειδὰν δέῃ λεπτῷ ἱματίῳ ἢ παχεῖ ἢ λινῷ ἢ ἐρεῷ ἢ ὁποιῳοῦν τινι κερκίδα ποιεῖν, πάσας μὲν δεῖ τὸ τῆς κερκίδος ἔχειν εἶδος, οἵα δ᾽ ἑκάστῳ καλλίστη ἐπεφύκει,
                <milestone unit="section" n="389c"/>
                ταύτην ἀποδιδόναι τὴν φύσιν εἰς τὸ ἔργον ἕκαστον;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ περὶ τῶν ἄλλων δὴ ὀργάνων ὁ αὐτὸς τρόπος: τὸ φύσει ἑκάστῳ πεφυκὸς ὄργανον ἐξευρόντα δεῖ ἀποδοῦναι εἰς ἐκεῖνο ἐξ οὗ ἂν ποιῇ[τὸ ἔργον], οὐχ οἷον ἂν αὐτὸς βουληθῇ, ἀλλ᾽ οἷον ἐπεφύκει. τὸ φύσει γὰρ ἑκάστῳ, ὡς ἔοικε, τρύπανον πεφυκὸς εἰς τὸν σίδηρον δεῖ ἐπίστασθαι τιθέναι.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ τὴν φύσει κερκίδα ἑκάστῳ πεφυκυῖαν εἰς ξύλον.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔστι ταῦτα.
                <milestone unit="section" n="389d"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                φύσει γὰρ ἦν ἑκάστῳ εἴδει ὑφάσματος, ὡς ἔοικεν, ἑκάστη κερκίς, καὶ τἆλλα οὕτως.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἆρ᾽ οὖν, ὦ βέλτιστε, καὶ τὸ ἑκάστῳ φύσει πεφυκὸς ὄνομα τὸν νομοθέτην ἐκεῖνον εἰς τοὺς φθόγγους καὶ τὰς συλλαβὰς δεῖ ἐπίστασθαι τιθέναι, καὶ βλέποντα πρὸς αὐτὸ ἐκεῖνο ὃ ἔστιν ὄνομα, πάντα τὰ ὀνόματα ποιεῖν τε καὶ τίθεσθαι, εἰ μέλλει κύριος εἶναι ὀνομάτων θέτης; εἰ δὲ μὴ εἰς τὰς αὐτὰς συλλαβὰς ἕκαστος ὁ νομοθέτης τίθησιν, οὐδὲν
                <milestone unit="section" n="389e"/>
                δεῖ τοῦτο ἀμφιγνοεῖν: οὐδὲ γὰρ εἰς τὸν αὐτὸν σίδηρον ἅπας χαλκεὺς τίθησιν, τοῦ αὐτοῦ ἕνεκα ποιῶν τὸ αὐτὸ ὄργανον: ἀλλ᾽ ὅμως, ἕως ἂν τὴν αὐτὴν ἰδέαν ἀποδιδῷ, ἐάντε
                <milestone unit="page" n="390"/>
                <milestone unit="section" n="390a"/>
                ἐν ἄλλῳ σιδήρῳ, ὅμως ὀρθῶς ἔχει τὸ ὄργανον, ἐάντε ἐνθάδε ἐάντε ἐν βαρβάροις τις ποιῇ. ἦ γάρ;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν οὕτως ἀξιώσεις καὶ τὸν νομοθέτην τόν τε ἐνθάδε καὶ τὸν ἐν τοῖς βαρβάροις, ἕως ἂν τὸ τοῦ ὀνόματος εἶδος ἀποδιδῷ τὸ προσῆκον ἑκάστῳ ἐν ὁποιαισοῦν συλλαβαῖς, οὐδὲν χείρω νομοθέτην εἶναι τὸν ἐνθάδε ἢ τὸν ὁπουοῦν ἄλλοθι;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
                <milestone unit="section" n="390b"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                τίς οὖν ὁ γνωσόμενος εἰ τὸ προσῆκον εἶδος κερκίδος ἐν ὁποιῳοῦν ξύλῳ κεῖται; ὁ ποιήσας, ὁ τέκτων, ἢ ὁ χρησόμενος[ὁ]ὑφάντης;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                εἰκὸς μὲν μᾶλλον, ὦ Σώκρατες, τὸν χρησόμενον.
            </p>
        </sp>
        <sp>
            <speaker>
                Σωκράτης
            </speaker>
            <p>
                τίς οὖν ὁ τῷ τοῦ λυροποιοῦ ἔργῳ χρησόμενος; ἆρ᾽ οὐχ οὗτος ὃς ἐπίσταιτο ἂν ἐργαζομένῳ κάλλιστα ἐπιστατεῖν καὶ εἰργασμένον γνοίη εἴτ᾽ εὖ εἴργασται εἴτε μή;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                τίς;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ὁ κιθαριστής.
            </p>
        </sp>
        <sp>
            <speaker>
                Σωκράτης
            </speaker>
            <p>
                τίς δὲ ὁ τῷ τοῦ ναυπηγοῦ;
                <milestone unit="section" n="390c"/>
            </p>
        </sp>
        <sp>
            <speaker>
                Ἑρμογένης
            </speaker>
            <p>
                κυβερνήτης.
            </p>
        </sp>
        <sp>
            <speaker>
                Σωκράτης
            </speaker>
            <p>
                τίς δὲ τῷ τοῦ νομοθέτου ἔργῳ ἐπιστατήσειέ τ᾽ ἂν κάλλιστα καὶ εἰργασμένον κρίνειε καὶ ἐνθάδε καὶ ἐν τοῖς βαρβάροις; ἆρ᾽ οὐχ ὅσπερ χρήσεται;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἆρ᾽ οὖν οὐχ ὁ ἐρωτᾶν ἐπιστάμενος οὗτός ἐστιν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὁ δὲ αὐτὸς καὶ ἀποκρίνεσθαι;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                τὸν δὲ ἐρωτᾶν καὶ ἀποκρίνεσθαι ἐπιστάμενον ἄλλο τι σὺ καλεῖς ἢ διαλεκτικόν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οὔκ, ἀλλὰ τοῦτο.
                <milestone unit="section" n="390d"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                τέκτονος μὲν ἄρα ἔργον ἐστὶν ποιῆσαι πηδάλιον ἐπιστατοῦντος κυβερνήτου, εἰ μέλλει καλὸν εἶναι τὸ πηδάλιον.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                φαίνεται.
            </p>
        </sp>
        <sp>
            <speaker>
                Σωκράτης
            </speaker>
            <p>
                νομοθέτου δέ γε, ὡς ἔοικεν, ὄνομα, ἐπιστάτην ἔχοντος διαλεκτικὸν ἄνδρα, εἰ μέλλει καλῶς ὀνόματα θήσεσθαι.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔστι ταῦτα.
            </p>
        </sp>
        <sp>
            <speaker>
                Σωκράτης
            </speaker>
            <p>
                κινδυνεύει ἄρα, ὦ Ἑρμόγενες, εἶναι οὐ φαῦλον, ὡς σὺ οἴει, ἡ τοῦ ὀνόματος θέσις, οὐδὲ φαύλων ἀνδρῶν οὐδὲ τῶν ἐπιτυχόντων. καὶ Κρατύλος ἀληθῆ λέγει λέγων φύσει
                <milestone unit="section" n="390e"/>
                τὰ ὀνόματα εἶναι τοῖς πράγμασι, καὶ οὐ πάντα δημιουργὸν ὀνομάτων εἶναι, ἀλλὰ μόνον ἐκεῖνον τὸν ἀποβλέποντα εἰς τὸ τῇ φύσει ὄνομα ὂν ἑκάστῳ καὶ δυνάμενον αὐτοῦ τὸ εἶδος τιθέναι εἴς τε τὰ γράμματα καὶ τὰς συλλαβάς.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οὐκ ἔχω, ὦ Σώκρατες, ὅπως χρὴ πρὸς ἃ λέγεις
                <milestone unit="page" n="391"/>
                <milestone unit="section" n="391a"/>
                ἐναντιοῦσθαι. ἴσως μέντοι οὐ ῥᾴδιόν ἐστιν οὕτως ἐξαίφνης πεισθῆναι, ἀλλὰ δοκῶ μοι ὧδε ἂν μᾶλλον πιθέσθαι σοι, εἴ μοι δείξειας ἥντινα φῂς εἶναι τὴν φύσει ὀρθότητα ὀνόματος.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἐγὼ μέν, ὦ μακάριε Ἑρμόγενες, οὐδεμίαν λέγω, ἀλλ᾽ ἐπελάθου γε ὧν ὀλίγον πρότερον ἔλεγον, ὅτι οὐκ εἰδείην ἀλλὰ σκεψοίμην μετὰ σοῦ. νῦν δὲ σκοπουμένοις ἡμῖν, ἐμοί τε καὶ σοί, τοσοῦτον μὲν ἤδη φαίνεται παρὰ τὰ πρότερα, φύσει τέ τινα ὀρθότητα ἔχον εἶναι τὸ ὄνομα καὶ οὐ
                <milestone unit="section" n="391b"/>
                παντὸς ἀνδρὸς ἐπίστασθαι[καλῶς]αὐτὸ πράγματι ὁτῳοῦν θέσθαι: ἢ οὔ;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν τὸ μετὰ τοῦτο χρὴ ζητεῖν, εἴπερ ἐπιθυμεῖς εἰδέναι, ἥτις ποτ᾽ αὖ ἐστιν αὐτοῦ ἡ ὀρθότης.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἀλλὰ μὴν ἐπιθυμῶ γε εἰδέναι.
            </p>
        </sp>
        <sp>
            <speaker>
                Σωκράτης
            </speaker>
            <p>
                σκόπει τοίνυν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πῶς οὖν χρὴ σκοπεῖν;
            </p>
        </sp>
        <sp>
            <speaker>
                Σωκράτης
            </speaker>
            <p>
                ὀρθοτάτη μὲν τῆς σκέψεως, ὦ ἑταῖρε, μετὰ τῶν ἐπισταμένων, χρήματα ἐκείνοις τελοῦντα καὶ χάριτας κατατιθέμενον. εἰσὶ δὲ οὗτοι οἱ σοφισταί, οἷσπερ καὶ ὁ ἀδελφός
                <milestone unit="section" n="391c"/>
                σου Καλλίας πολλὰ τελέσας χρήματα σοφὸς δοκεῖ εἶναι. ἐπειδὴ δὲ οὐκ ἐγκρατὴς εἶ τῶν πατρῴων, λιπαρεῖν χρὴ τὸν ἀδελφὸν καὶ δεῖσθαι αὐτοῦ διδάξαι σε τὴν ὀρθότητα περὶ τῶν τοιούτων ἣν ἔμαθεν παρὰ Πρωταγόρου.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἄτοπος μεντἂν εἴη μου, ὦ Σώκρατες, ἡ δέησις, εἰ τὴν μὲν ἀλήθειαν τὴν Πρωταγόρου ὅλως οὐκ ἀποδέχομαι, τὰ δὲ τῇ τοιαύτῃ ἀληθείᾳ ῥηθέντα ἀγαπῴην ὥς του ἄξια.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀλλ᾽ εἰ μὴ αὖ σε ταῦτα ἀρέσκει, παρ᾽ Ὁμήρου χρὴ
                <milestone unit="section" n="391d"/>
                μανθάνειν καὶ παρὰ τῶν ἄλλων ποιητῶν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                καὶ τί λέγει, ὦ Σώκρατες, Ὅμηρος περὶ ὀνομάτων, καὶ ποῦ;
            </p>
        </sp>
        <sp>
            <speaker>
                Σωκράτης
            </speaker>
            <p>
                πολλαχοῦ: μέγιστα δὲ καὶ κάλλιστα ἐν οἷς διορίζει ἐπὶ τοῖς αὐτοῖς ἅ τε οἱ ἄνθρωποι ὀνόματα καλοῦσι καὶ οἱ θεοί. ἢ οὐκ οἴει αὐτὸν μέγα τι καὶ θαυμάσιον λέγειν ἐν τούτοις περὶ ὀνομάτων ὀρθότητος; δῆλον γὰρ δὴ ὅτι οἵ γε θεοὶ αὐτὰ καλοῦσιν πρὸς ὀρθότητα ἅπερ ἔστι φύσει ὀνόματα:
                <milestone unit="section" n="391e"/>
                ἢ σὺ οὐκ οἴει;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                εὖ οἶδα μὲν οὖν ἔγωγε, εἴπερ καλοῦσιν, ὅτι ὀρθῶς καλοῦσιν. ἀλλὰ ποῖα ταῦτα λέγεις;
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκ οἶσθα ὅτι περὶ τοῦ ποταμοῦ τοῦ ἐν τῇ Τροίᾳ, ὃς ἐμονομάχει τῷ Ἡφαίστῳ,“ὃν Ξάνθον,”φησί,“καλέουσι θεοί, ἄνδρες δὲ Σκάμανδρον;”
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔγωγε.
                <milestone unit="page" n="392"/>
                <milestone unit="section" n="392a"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                τί οὖν δή; οὐκ οἴει τοῦτο σεμνόν τι εἶναι γνῶναι, ὅπῃ ποτὲ ὀρθῶς ἔχει ἐκεῖνον τὸν ποταμὸν Ξάνθον καλεῖν μᾶλλον ἢ Σκάμανδρον; εἰ δὲ βούλει, περὶ τῆς ὄρνιθος ἣν λέγει ὅτι—
                <quote type="verse">
                    <l met="dactylic">
                        χαλκίδα κικλῄσκουσι θεοί, ἄνδρες δὲ κύμινδιν,
                    </l>
                </quote>
                <bibl n="Hom. Il. 14.291">
                    Hom. Il. 14.291
                </bibl>
                φαῦλον ἡγῇ τὸ μάθημα ὅσῳ ὀρθότερόν ἐστι καλεῖσθαι χαλκὶς κυμίνδιδος τῷ αὐτῷ ὀρνέῳ; ἢ τὴν Βατίειάν τε καὶ Μυρίνην,
                <milestone unit="section" n="392b"/>
                καὶ ἄλλα πολλὰ καὶ τούτου τοῦ ποιητοῦ καὶ ἄλλων; ἀλλὰ ταῦτα μὲν ἴσως μείζω ἐστὶν ἢ κατ᾽ ἐμὲ καὶ σὲ ἐξευρεῖν: ὁ δὲ Σκαμάνδριός τε καὶ ὁ Ἀστυάναξ ἀνθρωπινώτερον διασκέψασθαι, ὡς ἐμοὶ δοκεῖ, καὶ ῥᾷον, ἅ φησιν ὀνόματα εἶναι τῷ τοῦ Ἕκτορος ὑεῖ, τίνα ποτὲ λέγει τὴν ὀρθότητα αὐτῶν. οἶσθα γὰρ δήπου ταῦτα τὰ ἔπη ἐν οἷς ἔνεστιν ἃ ἐγὼ λέγω.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                πότερον οὖν οἴει Ὅμηρον ὀρθότερον ἡγεῖσθαι τῶν ὀνομάτων κεῖσθαι τῷ παιδί, τὸν“Ἀστυάνακτα”ἢ τὸν“Σκαμάνδριον”;
                <milestone unit="section" n="392c"/>
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οὐκ ἔχω λέγειν.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὧδε δὴ σκόπει. εἴ τις ἔροιτό σε πότερον οἴει ὀρθότερον καλεῖν τὰ ὀνόματα τοὺς φρονιμωτέρους ἢ τοὺς ἀφρονεστέρους;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                δῆλον δὴ ὅτι τοὺς φρονιμωτέρους, φαίην ἄν.
            </p>
        </sp>
        <sp>
            <speaker>
                Σωκράτης
            </speaker>
            <p>
                πότερον οὖν αἱ γυναῖκες ἐν ταῖς πόλεσιν φρονιμώτεραί σοι δοκοῦσιν εἶναι ἢ οἱ ἄνδρες, ὡς τὸ ὅλον εἰπεῖν γένος;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οἱ ἄνδρες.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν οἶσθα ὅτι Ὅμηρος τὸ παιδίον τὸ τοῦ Ἕκτορος
                <milestone unit="section" n="392d"/>
                ὑπὸ τῶν Τρώων φησὶν καλεῖσθαι Ἀστυάνακτα, Σκαμάνδριον δὲ δῆλον ὅτι ὑπὸ τῶν γυναικῶν, ἐπειδὴ οἵ γε ἄνδρες αὐτὸν Ἀστυάνακτα ἐκάλουν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔοικέ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν καὶ Ὅμηρος τοὺς Τρῶας σοφωτέρους ἡγεῖτο ἢ τὰς γυναῖκας αὐτῶν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οἶμαι ἔγωγε.
            </p>
        </sp>
        <sp>
            <speaker>
                Σωκράτης
            </speaker>
            <p>
                τὸν“Ἀστυάνακτα”ἄρα ὀρθότερον ᾤετο κεῖσθαι τῷ παιδὶ ἢ τὸν“Σκαμάνδριον”;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                φαίνεται.
            </p>
        </sp>
        <sp>
            <speaker>
                Σωκράτης
            </speaker>
            <p>
                σκοπῶμεν δὴ διὰ τί ποτε. ἢ αὐτὸς ἡμῖν κάλλιστα ὑφηγεῖται τὸ διότι; φησὶν γάρ—
                <milestone unit="section" n="392e"/>
                <quote type="verse">
                    <l met="dactylic">
                        οἶος γάρ σφιν ἔρυτο πόλιν καὶ τείχεα μακρά.
                    </l>
                </quote>
                <bibl n="Hom. Il. 22.507">
                    Hom. Il. 22.507
                </bibl>
                διὰ ταῦτα δή, ὡς ἔοικεν, ὀρθῶς ἔχει καλεῖν τὸν τοῦ σωτῆρος ὑὸν Ἀστυάνακτα τούτου ὃ ἔσῳζεν ὁ πατὴρ αὐτοῦ, ὥς φησιν Ὅμηρος.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                φαίνεταί μοι.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δή ποτε; οὐ γάρ πω οὐδ᾽ αὐτὸς ἔγωγε μανθάνω: ὦ Ἑρμόγενες, σὺ δὲ μανθάνεις;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                μὰ Δί᾽ οὐκ ἔγωγε.
                <milestone unit="page" n="393"/>
                <milestone unit="section" n="393a"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀλλ᾽ ἆρα, ὠγαθέ, καὶ τῷ Ἕκτορι αὐτὸς ἔθετο τὸ ὄνομα Ὅμηρος;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τί δή;
            </p>
        </sp>
        <sp>
            <speaker>
                Σωκράτης
            </speaker>
            <p>
                ὅτι μοι δοκεῖ καὶ τοῦτο παραπλήσιόν τι εἶναι τῷ Ἀστυάνακτι, καὶ ἔοικεν Ἑλληνικοῖς ταῦτα[τὰ ὀνόματα]. ὁ γὰρ“ἄναξ”καὶ ὁ“Ἕκτωρ”σχεδόν τι ταὐτὸν σημαίνει, βασιλικὰ ἀμφότερα εἶναι τὰ ὀνόματα: οὗ γὰρ ἄν τις“ἄναξ”ᾖ, καὶ“Ἕκτωρ”δήπου ἐστὶν τούτου: δῆλον γὰρ ὅτι κρατεῖ
                <milestone unit="section" n="393b"/>
                τε αὐτοῦ καὶ κέκτηται καὶ
                <term>
                    ἔχει
                </term>
                αὐτό. ἢ οὐδέν σοι δοκῶ λέγειν, ἀλλὰ λανθάνω καὶ ἐμαυτὸν οἰόμενός τινος ὥσπερ ἴχνους ἐφάπτεσθαι τῆς Ὁμήρου δόξης περὶ ὀνομάτων ὀρθότητος;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                μὰ Δί᾽ οὐ σύ γε, ὡς ἐμοὶ δοκεῖς, ἀλλὰ ἴσως τοῦ ἐφάπτῃ.
            </p>
        </sp>
        <sp>
            <speaker>
                Σωκράτης
            </speaker>
            <p>
                δίκαιόν γέ τοί ἐστιν, ὡς ἐμοὶ φαίνεται, τὸν λέοντος ἔκγονον λέοντα καλεῖν καὶ τὸν ἵππου ἔκγονον ἵππον. οὔ τι λέγω ἐὰν ὥσπερ τέρας γένηται ἐξ ἵππου ἄλλο τι ἢ ἵππος,
                <milestone unit="section" n="393c"/>
                ἀλλ᾽ οὗ ἂν ᾖ τοῦ γένους ἔκγονον τὴν φύσιν, τοῦτο λέγω: ἐὰν βοὸς ἔκγονον φύσει ἵππος παρὰ φύσιν τέκῃ μόσχον, οὐ πῶλον κλητέον ἀλλὰ μόσχον: οὐδ᾽ ἂν ἐξ ἀνθρώπου οἶμαι μὴ τὸ ἀνθρώπου ἔκγονον γένηται,[ἀλλ᾽ ὃ ἂν]τὸ ἔκγονον ἄνθρωπος κλητέος: καὶ τὰ δένδρα ὡσαύτως καὶ τἆλλα ἅπαντα: ἢ οὐ συνδοκεῖ;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                συνδοκεῖ.
            </p>
        </sp>
        <sp>
            <speaker>
                Σωκράτης
            </speaker>
            <p>
                καλῶς λέγεις: φύλαττε γάρ με μή πῃ παρακρούσωμαί σε. κατὰ γὰρ τὸν αὐτὸν λόγον κἂν ἐκ βασιλέως γίγνηταί τι
                <milestone unit="section" n="393d"/>
                ἔκγονον, βασιλεὺς κλητέος: εἰ δὲ ἐν ἑτέραις συλλαβαῖς ἢ ἐν ἑτέραις τὸ αὐτὸ σημαίνει, οὐδὲν πρᾶγμα: οὐδ᾽ εἰ πρόσκειταί τι γράμμα ἢ ἀφῄρηται, οὐδὲν οὐδὲ τοῦτο, ἕως ἂν ἐγκρατὴς ᾖ ἡ οὐσία τοῦ πράγματος δηλουμένη ἐν τῷ ὀνόματι.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πῶς τοῦτο λέγεις;
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐδὲν ποικίλον, ἀλλ᾽ ὥσπερ τῶν στοιχείων οἶσθα ὅτι ὀνόματα λέγομεν ἀλλ᾽ οὐκ αὐτὰ τὰ στοιχεῖα, πλὴν τεττάρων, τοῦ Ε καὶ τοῦ Υ καὶ τοῦ Ο καὶ τοῦ Ω: τοῖς δ᾽
                <milestone unit="section" n="393e"/>
                ἄλλοις φωνήεσί τε καὶ ἀφώνοις οἶσθα ὅτι περιτιθέντες ἄλλα γράμματα λέγομεν, ὀνόματα ποιοῦντες: ἀλλ᾽ ἕως ἂν αὐτοῦ δηλουμένην τὴν δύναμιν ἐντιθῶμεν, ὀρθῶς ἔχει ἐκεῖνο τὸ ὄνομα καλεῖν ὃ αὐτὸ ἡμῖν δηλώσει. οἷον τὸ“βῆτα”: ὁρᾷς ὅτι τοῦ ἦτα καὶ τοῦ ταῦ καὶ τοῦ ἄλφα προστεθέντων οὐδὲν ἐλύπησεν, ὥστε μὴ οὐχὶ τὴν ἐκείνου τοῦ στοιχείου φύσιν δηλῶσαι ὅλῳ τῷ ὀνόματι οὗ ἐβούλετο ὁ νομοθέτης: οὕτως ἠπιστήθη καλῶς θέσθαι τοῖς γράμμασι τὰ ὀνόματα.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἀληθῆ μοι δοκεῖς λέγειν.
                <milestone unit="page" n="394"/>
                <milestone unit="section" n="394a"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν καὶ περὶ βασιλέως ὁ αὐτὸς λόγος; ἔσται γάρ ποτε ἐκ βασιλέως βασιλεύς, καὶ ἐξ ἀγαθοῦ ἀγαθός, καὶ ἐκ καλοῦ καλός, καὶ τἆλλα πάντα οὕτως, ἐξ ἑκάστου γένους ἕτερον τοιοῦτον ἔκγονον, ἐὰν μὴ τέρας γίγνηται: κλητέον δὴ ταὐτὰ ὀνόματα. ποικίλλειν δὲ ἔξεστι ταῖς συλλαβαῖς, ὥστε δόξαι ἂν τῷ ἰδιωτικῶς ἔχοντι ἕτερα εἶναι ἀλλήλων τὰ αὐτὰ ὄντα: ὥσπερ ἡμῖν τὰ τῶν ἰατρῶν φάρμακα χρώμασιν καὶ ὀσμαῖς πεποικιλμένα ἄλλα φαίνεται τὰ αὐτὰ ὄντα, τῷ δέ γε
                <milestone unit="section" n="394b"/>
                ἰατρῷ, ἅτε τὴν δύναμιν τῶν φαρμάκων σκοπουμένῳ, τὰ αὐτὰ φαίνεται, καὶ οὐκ ἐκπλήττεται ὑπὸ τῶν προσόντων. οὕτω δὲ ἴσως καὶ ὁ ἐπιστάμενος περὶ ὀνομάτων τὴν δύναμιν αὐτῶν σκοπεῖ, καὶ οὐκ ἐκπλήττεται εἴ τι πρόσκειται γράμμα ἢ μετάκειται ἢ ἀφῄρηται, ἢ καὶ ἐν ἄλλοις παντάπασιν γράμμασίν ἐστιν ἡ τοῦ ὀνόματος δύναμις. ὥσπερ ὃ νυνδὴ ἐλέγομεν,“Ἀστυάναξ”τε καὶ“Ἕκτωρ”οὐδὲν τῶν αὐτῶν
                <milestone unit="section" n="394c"/>
                γραμμάτων ἔχει πλὴν τοῦ ταῦ, ἀλλ᾽ ὅμως ταὐτὸν σημαίνει. καὶ“Ἀρχέπολίς”γε τῶν μὲν γραμμάτων τί ἐπικοινωνεῖ; δηλοῖ δὲ ὅμως τὸ αὐτό: καὶ ἄλλα πολλά ἐστιν ἃ οὐδὲν ἀλλ᾽ ἢ βασιλέα σημαίνει: καὶ ἄλλα γε αὖ στρατηγόν, οἷον“Ἆγις”καὶ“Πολέμαρχος”καὶ“Εὐπόλεμος”. καὶ ἰατρικά γε ἕτερα,“Ἰατροκλῆς”καὶ“Ἀκεσίμβροτος”: καὶ ἕτερα ἂν ἴσως συχνὰ εὕροιμεν ταῖς μὲν συλλαβαῖς καὶ τοῖς γράμμασι διαφωνοῦντα, τῇ δὲ δυνάμει ταὐτὸν φθεγγόμενα. φαίνεται οὕτως ἢ οὔ;
                <milestone unit="section" n="394d"/>
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ μὲν οὖν.
            </p>
        </sp>
        <sp>
            <speaker>
                Σωκράτης
            </speaker>
            <p>
                τοῖς μὲν δὴ κατὰ φύσιν γιγνομένοις τὰ αὐτὰ ἀποδοτέον ὀνόματα.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δὲ τοῖς παρὰ φύσιν, οἳ ἂν ἐν τέρατος εἴδει γένωνται; οἷον ὅταν ἐξ ἀνδρὸς ἀγαθοῦ καὶ θεοσεβοῦς ἀσεβὴς γένηται, ἆρ᾽ οὐχ ὥσπερ ἐν τοῖς ἔμπροσθεν, κἂν ἵππος βοὸς ἔκγονον τέκῃ, οὐ τοῦ τεκόντος δήπου ἔδει τὴν ἐπωνυμίαν ἔχειν, ἀλλὰ τοῦ γένους οὗ εἴη;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
                <milestone unit="section" n="394e"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ τῷ ἐκ τοῦ εὐσεβοῦς ἄρα γενομένῳ ἀσεβεῖ τὸ τοῦ γένους ὄνομα ἀποδοτέον.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔστι ταῦτα.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐ“Θεόφιλον,”ὡς ἔοικεν, οὐδὲ“Μνησίθεον”οὐδὲ τῶν τοιούτων οὐδέν: ἀλλ᾽ ὅτι τἀναντία τούτοις σημαίνει, ἐάνπερ τῆς ὀρθότητος τυγχάνῃ τὰ ὀνόματα.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                παντός γε μᾶλλον, ὦ Σώκρατες.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὥσπερ γε καὶ ὁ“Ὀρέστης,”ὦ Ἑρμόγενες, κινδυνεύει ὀρθῶς ἔχειν, εἴτε τις τύχη ἔθετο αὐτῷ τὸ ὄνομα εἴτε καὶ ποιητής τις, τὸ θηριῶδες τῆς φύσεως καὶ τὸ ἄγριον αὐτοῦ καὶ τὸ
                <term>
                    ὀρεινὸν
                </term>
                ἐνδεικνύμενος τῷ ὀνόματι.
                <milestone unit="page" n="395"/>
                <milestone unit="section" n="395a"/>
            </p>
        </sp>
        <sp>
            <speaker>
                Ἑρμογένης
            </speaker>
            <p>
                φαίνεται οὕτως, ὦ Σώκρατες.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἔοικεν δέ γε καὶ τῷ πατρὶ αὐτοῦ κατὰ φύσιν τὸ ὄνομα εἶναι.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                φαίνεται.
            </p>
        </sp>
        <sp>
            <speaker>
                Σωκράτης
            </speaker>
            <p>
                κινδυνεύει γὰρ τοιοῦτός τις εἶναι ὁ“Ἀγαμέμνων,”οἷος ἃ δόξειεν αὐτῷ διαπονεῖσθαι καὶ καρτερεῖν τέλος ἐπιτιθεὶς τοῖς δόξασι δι᾽ ἀρετήν. σημεῖον δὲ αὐτοῦ ἡ ἐν Τροίᾳ μονὴ τοῦ πάθους τε καὶ καρτερίας. ὅτι οὖν
                <term>
                    ἀγαστὸς
                </term>
                κατὰ
                <milestone unit="section" n="395b"/>
                τὴν
                <term>
                    ἐπιμονὴν
                </term>
                οὗτος ὁ ἀνὴρ ἐνσημαίνει τὸ ὄνομα ὁ“Ἀγαμέμνων.”ἴσως δὲ καὶ ὁ“Ἀτρεὺς”ὀρθῶς ἔχει. ὅ τε γὰρ τοῦ Χρυσίππου αὐτῷ φόνος καὶ ἃ πρὸς τὸν Θυέστην ὡς ὠμὰ διεπράττετο, πάντα ταῦτα ζημιώδη καὶ
                <term>
                    ἀτηρὰ
                </term>
                πρὸς ἀρετήν. ἡ οὖν τοῦ ὀνόματος ἐπωνυμία σμικρὸν παρακλίνει καὶ ἐπικεκάλυπται, ὥστε μὴ πᾶσι δηλοῦν τὴν φύσιν τοῦ ἀνδρός: τοῖς δ᾽ ἐπαί̈ουσι περὶ ὀνομάτων ἱκανῶς δηλοῖ ὃ βούλεται ὁ“Ἀτρεύς.”καὶ γὰρ κατὰ τὸ
                <term>
                    ἀτειρὲς
                </term>
                καὶ
                <milestone unit="section" n="395c"/>
                κατὰ τὸ
                <term>
                    ἄτρεστον
                </term>
                καὶ κατὰ τὸ
                <term>
                    ἀτηρὸν
                </term>
                πανταχῇ ὀρθῶς αὐτῷ τὸ ὄνομα κεῖται. δοκεῖ δέ μοι καὶ τῷ Πέλοπι τὸ ὄνομα ἐμμέτρως κεῖσθαι: σημαίνει γὰρ τοῦτο τὸ ὄνομα τὸν τὰ ἐγγὺς ὁρῶντα[ἄξιον εἶναι ταύτης τῆς ἐπωνυμίας].
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πῶς δή;
            </p>
        </sp>
        <sp>
            <speaker>
                Σωκράτης
            </speaker>
            <p>
                οἷόν που καὶ κατ᾽ ἐκείνου λέγεται τοῦ ἀνδρὸς ἐν τῷ τοῦ Μυρτίλου φόνῳ οὐδὲν οἵου τε γενέσθαι προνοηθῆναι οὐδὲ προϊδεῖν τῶν πόρρω τῶν εἰς τὸ πᾶν γένος, ὅσης αὐτὸ
                <milestone unit="section" n="395d"/>
                δυστυχίας ἐνεπίμπλη, τὸ ἐγγὺς μόνον ὁρῶν καὶ τὸ παραχρῆμα—τοῦτο δ᾽ ἐστὶ“πέλας”—ἡνίκα προεθυμεῖτο λαβεῖν παντὶ τρόπῳ τὸν τῆς Ἱπποδαμείας γάμον. τῷ δὲ Ταντάλῳ καὶ πᾶς ἂν ἡγήσαιτο τοὔνομα ὀρθῶς καὶ κατὰ φύσιν τεθῆναι εἰ ἀληθῆ τὰ περὶ αὐτὸν λεγόμενα.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τὰ ποῖα ταῦτα;
            </p>
        </sp>
        <sp>
            <speaker>
                Σωκράτης
            </speaker>
            <p>
                ἅ τέ που ἔτι ζῶντι δυστυχήματα ἐγένετο πολλὰ καὶ δεινά, ὧν καὶ τέλος ἡ πατρὶς αὐτοῦ ὅλη ἀνετράπετο, καὶ τελευτήσαντι ἐν Ἅιδου ἡ ὑπὲρ τῆς κεφαλῆς τοῦ λίθου
                <milestone unit="section" n="395e"/>
                <term>
                    ταλαντεία
                </term>
                θαυμαστὴ ὡς σύμφωνος τῷ ὀνόματι: καὶ ἀτεχνῶς ἔοικεν, ὥσπερ ἂν εἴ τις βουλόμενος
                <term>
                    ταλάντατον
                </term>
                ὀνομάσαι ἀποκρυπτόμενος ὀνομάσειε καὶ εἴποι ἀντ᾽ ἐκείνου“Τάνταλον,”τοιοῦτόν τι καὶ τούτῳ τὸ ὄνομα ἔοικεν ἐκπορίσαι ἡ τύχη τῆς φήμης. φαίνεται δὲ καὶ τῷ πατρὶ αὐτοῦ λεγομένῳ τῷ Διὶ
                <milestone unit="page" n="396"/>
                <milestone unit="section" n="396a"/>
                παγκάλως τὸ ὄνομα κεῖσθαι: ἔστι δὲ οὐ ῥᾴδιον κατανοῆσαι. ἀτεχνῶς γάρ ἐστιν οἷον λόγος τὸ τοῦ Διὸς ὄνομα, διελόντες δὲ αὐτὸ διχῇ οἱ μὲν τῷ ἑτέρῳ μέρει, οἱ δὲ τῷ ἑτέρῳ χρώμεθα—οἱ μὲν γὰρ“Ζῆνα,”οἱ δὲ“Δία”καλοῦσιν—συντιθέμενα δ᾽ εἰς ἓν δηλοῖ τὴν φύσιν τοῦ θεοῦ, ὃ δὴ προσήκειν φαμὲν ὀνόματι οἵῳ τε εἶναι ἀπεργάζεσθαι. οὐ γὰρ ἔστιν ἡμῖν καὶ τοῖς ἄλλοις πᾶσιν ὅστις ἐστὶν αἴτιος μᾶλλον τοῦ ζῆν ἢ ὁ ἄρχων τε καὶ βασιλεὺς τῶν πάντων. συμβαίνει οὖν ὀρθῶς
                <milestone unit="section" n="396b"/>
                ὀνομάζεσθαι οὗτος ὁ θεὸς εἶναι,
                <term>
                    δι᾽
                </term>
                ὃν
                <term>
                    ζῆν
                </term>
                ἀεὶ πᾶσι τοῖς ζῶσιν ὑπάρχει: διείληπται δὲ δίχα, ὥσπερ λέγω, ἓν ὂν τὸ ὄνομα, τῷ“Διὶ”καὶ τῷ“Ζηνί.”τοῦτον δὲ Κρόνου ὑὸν ὑβριστικὸν μὲν ἄν τις δόξειεν εἶναι ἀκούσαντι ἐξαίφνης, εὔλογον δὲ μεγάλης τινὸς διανοίας ἔκγονον εἶναι τὸν Δία:
                <term>
                    κόρον
                </term>
                γὰρ σημαίνει οὐ παῖδα, ἀλλὰ τὸ
                <term>
                    καθαρὸν
                </term>
                αὐτοῦ καὶ
                <term>
                    ἀκήρατον
                </term>
                τοῦ
                <term>
                    νοῦ
                </term>
                . ἔστι δὲ οὗτος Οὐρανοῦ ὑός, ὡς λόγος: ἡ δὲ αὖ ἐς τὸ ἄνω ὄψις καλῶς ἔχει τοῦτο τὸ ὄνομα καλεῖσθαι,
                <milestone unit="section" n="396c"/>
                “οὐρανία,”
                <term>
                    ὁρῶσα τὰ ἄνω
                </term>
                , ὅθεν δὴ καί φασιν, ὦ Ἑρμόγενες, τὸν καθαρὸν νοῦν παραγίγνεσθαι οἱ μετεωρολόγοι, καὶ τῷ οὐρανῷ ὀρθῶς τὸ ὄνομα κεῖσθαι: εἰ δ᾽ ἐμεμνήμην τὴν Ἡσιόδου γενεαλογίαν, τίνας ἔτι τοὺς ἀνωτέρω προγόνους λέγει τούτων, οὐκ ἂν ἐπαυόμην διεξιὼν ὡς ὀρθῶς αὐτοῖς τὰ ὀνόματα κεῖται, ἕως ἀπεπειράθην τῆς σοφίας ταυτησὶ τί ποιήσει, εἰ ἄρα ἀπερεῖ ἢ οὔ, ἣ ἐμοὶ ἐξαίφνης νῦν οὑτωσὶ
                <milestone unit="section" n="396d"/>
                προσπέπτωκεν ἄρτι οὐκ οἶδ᾽ ὁπόθεν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                καὶ μὲν δή, ὦ Σώκρατες, ἀτεχνῶς γέ μοι δοκεῖς ὥσπερ οἱ ἐνθουσιῶντες ἐξαίφνης χρησμῳδεῖν.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ αἰτιῶμαί γε, ὦ Ἑρμόγενες, μάλιστα αὐτὴν ἀπὸ Εὐθύφρονος τοῦ Προσπαλτίου προσπεπτωκέναι μοι: ἕωθεν γὰρ πολλὰ αὐτῷ συνῆ καὶ παρεῖχον τὰ ὦτα. κινδυνεύει οὖν ἐνθουσιῶν οὐ μόνον τὰ ὦτά μου ἐμπλῆσαι τῆς δαιμονίας σοφίας, ἀλλὰ καὶ τῆς ψυχῆς ἐπειλῆφθαι. δοκεῖ οὖν μοι
                <milestone unit="section" n="396e"/>
                χρῆναι οὑτωσὶ ἡμᾶς ποιῆσαι: τὸ μὲν τήμερον εἶναι χρήσασθαι αὐτῇ καὶ τὰ λοιπὰ περὶ τῶν ὀνομάτων ἐπισκέψασθαι, αὔριον δέ, ἂν καὶ ὑμῖν συνδοκῇ, ἀποδιοπομπησόμεθά τε αὐτὴν καὶ καθαρούμεθα ἐξευρόντες ὅστις τὰ τοιαῦτα δεινὸς
                <milestone unit="page" n="397"/>
                <milestone unit="section" n="397a"/>
                καθαίρειν, εἴτε τῶν ἱερέων τις εἴτε τῶν σοφιστῶν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἀλλ᾽ ἐγὼ μὲν συγχωρῶ: πάνυ γὰρ ἂν ἡδέως τὰ ἐπίλοιπα περὶ τῶν ὀνομάτων ἀκούσαιμι.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀλλὰ χρὴ οὕτω ποιεῖν. πόθεν οὖν βούλει ἀρξώμεθα διασκοποῦντες, ἐπειδήπερ εἰς τύπον τινὰ ἐμβεβήκαμεν, ἵνα εἰδῶμεν εἰ ἄρα ἡμῖν ἐπιμαρτυρήσει αὐτὰ τὰ ὀνόματα μὴ πάνυ ἀπὸ τοῦ αὐτομάτου οὕτως ἕκαστα κεῖσθαι, ἀλλ᾽ ἔχειν
                <milestone unit="section" n="397b"/>
                τινὰ ὀρθότητα; τὰ μὲν οὖν τῶν ἡρώων καὶ ἀνθρώπων λεγόμενα ὀνόματα ἴσως ἂν ἡμᾶς ἐξαπατήσειεν: πολλὰ μὲν γὰρ αὐτῶν κεῖται κατὰ προγόνων ἐπωνυμίας, οὐδὲν προσῆκον ἐνίοις, ὥσπερ κατ᾽ ἀρχὰς ἐλέγομεν, πολλὰ δὲ ὥσπερ εὐχόμενοι τίθενται, οἷον“Εὐτυχίδην”καὶ“Σωσίαν”καὶ“Θεόφιλον”καὶ ἄλλα πολλά. τὰ μὲν οὖν τοιαῦτα δοκεῖ μοι χρῆναι ἐᾶν: εἰκὸς δὲ μάλιστα ἡμᾶς εὑρεῖν τὰ ὀρθῶς κείμενα περὶ τὰ ἀεὶ ὄντα καὶ πεφυκότα. ἐσπουδάσθαι γὰρ ἐνταῦθα
                <milestone unit="section" n="397c"/>
                μάλιστα πρέπει τὴν θέσιν τῶν ὀνομάτων: ἴσως δ᾽ ἔνια αὐτῶν καὶ ὑπὸ θειοτέρας δυνάμεως ἢ τῆς τῶν ἀνθρώπων ἐτέθη.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                δοκεῖς μοι καλῶς λέγειν, ὦ Σώκρατες.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἆρ᾽ οὖν οὐ δίκαιον ἀπὸ τῶν θεῶν ἄρχεσθαι, σκοπουμένους πῇ ποτε αὐτὸ τοῦτο τὸ ὄνομα οἱ“θεοὶ”ὀρθῶς ἐκλήθησαν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                εἰκός γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                τοιόνδε τοίνυν ἔγωγε ὑποπτεύω: φαίνονταί μοι οἱ πρῶτοι τῶν ἀνθρώπων τῶν περὶ τὴν Ἑλλάδα τούτους μόνους
                <milestone unit="section" n="397d"/>
                [τοὺς θεοὺς]ἡγεῖσθαι οὕσπερ νῦν πολλοὶ τῶν βαρβάρων, ἥλιον καὶ σελήνην καὶ γῆν καὶ ἄστρα καὶ οὐρανόν: ἅτε οὖν αὐτὰ ὁρῶντες πάντα ἀεὶ ἰόντα δρόμῳ καὶ θέοντα, ἀπὸ ταύτης τῆς φύσεως τῆς τοῦ
                <term>
                    δαήμονες
                </term>
                “θεοὺς”αὐτοὺς ἐπονομάσαι: ὕστερον δὲ κατανοοῦντες τοὺς ἄλλους πάντας ἤδη τούτῳ τῷ ὀνόματι προσαγορεύειν. ἔοικέ τι ὃ λέγω τῷ ἀληθεῖ ἢ οὐδέν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ μὲν οὖν ἔοικεν.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί οὖν ἂν μετὰ τοῦτο σκοποῖμεν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                δῆλον δὴ ὅτι[δαίμονάς τε καὶ ἥρωας καὶ ἀνθρώπους]δαίμονας.
                <milestone unit="section" n="397e"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ ὡς ἀληθῶς, ὦ Ἑρμόγενες, τί ἄν ποτε νοοῖ τὸ ὄνομα οἱ“δαίμονες”; σκέψαι ἄν τί σοι δόξω εἰπεῖν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                λέγε μόνον.
            </p>
        </sp>
        <sp>
            <speaker>
                Σωκράτης
            </speaker>
            <p>
                οἶσθα οὖν τίνας φησὶν Ἡσίοδος εἶναι τοὺς δαίμονας;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οὐκ ἐννοῶ.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐδὲ ὅτι χρυσοῦν γένος τὸ πρῶτόν φησιν γενέσθαι τῶν ἀνθρώπων;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οἶδα τοῦτό γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                λέγει τοίνυν περὶ αὐτοῦ—
                <quote type="verse">
                    <l met="dactylic">
                        αὐτὰρ ἐπειδὴ τοῦτο γένος κατὰ μοῖρ᾽ ἐκάλυψεν,
                    </l>
                </quote>
                <milestone unit="page" n="398"/>
                <milestone unit="section" n="398a"/>
                <cit>
                    <quote type="verse">
                        <l met="c">
                            οἱ μὲν δαίμονες ἁγνοὶ ὑποχθόνιοι καλέονται,
                        </l>
                        <l>
                            ἐσθλοί, ἀλεξίκακοι, φύλακες θνητῶν ἀνθρώπων.
                        </l>
                    </quote>
                    <bibl>
                        Hes. WD 122 ff.
                    </bibl>
                </cit>
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τί οὖν δή;
            </p>
        </sp>
        <sp>
            <speaker>
                Σωκράτης
            </speaker>
            <p>
                ὅτι οἶμαι ἐγὼ λέγειν αὐτὸν τὸ χρυσοῦν γένος οὐκ ἐκ χρυσοῦ πεφυκὸς ἀλλ᾽ ἀγαθόν τε καὶ καλόν. τεκμήριον δέ μοί ἐστιν ὅτι καὶ ἡμᾶς φησιν σιδηροῦν εἶναι γένος.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἀληθῆ λέγεις.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν καὶ τῶν νῦν οἴει ἂν φάναι αὐτὸν εἴ τις
                <milestone unit="section" n="398b"/>
                ἀγαθός ἐστιν ἐκείνου τοῦ χρυσοῦ γένους εἶναι;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                εἰκός γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                οἱ δ᾽ ἀγαθοὶ ἄλλο τι ἢ φρόνιμοι;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                φρόνιμοι.
            </p>
        </sp>
        <sp>
            <speaker>
                Σωκράτης
            </speaker>
            <p>
                τοῦτο τοίνυν παντὸς μᾶλλον λέγει, ὡς ἐμοὶ δοκεῖ, τοὺς δαίμονας: ὅτι φρόνιμοι καὶ
                <term>
                    δαήμονες
                </term>
                ἦσαν,“δαίμονας”αὐτοὺς ὠνόμασεν: καὶ ἔν γε τῇ ἀρχαίᾳ τῇ ἡμετέρᾳ φωνῇ αὐτὸ συμβαίνει τὸ ὄνομα. λέγει οὖν καλῶς καὶ οὗτος καὶ ἄλλοι ποιηταὶ πολλοὶ ὅσοι λέγουσιν ὡς, ἐπειδάν τις ἀγαθὸς ὢν τελευτήσῃ, μεγάλην μοῖραν καὶ τιμὴν ἔχει καὶ γίγνεται
                <milestone unit="section" n="398c"/>
                δαίμων κατὰ τὴν τῆς φρονήσεως ἐπωνυμίαν. ταύτῃ οὖν τίθεμαι καὶ ἐγὼ[τὸν δαήμονα]πάντ᾽ ἄνδρα ὃς ἂν ἀγαθὸς ᾖ, δαιμόνιον εἶναι καὶ ζῶντα καὶ τελευτήσαντα, καὶ ὀρθῶς“δαίμονα”καλεῖσθαι.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                καὶ ἐγώ μοι δοκῶ, ὦ Σώκρατες, τούτου πάνυ σοι σύμψηφος εἶναι. ὁ δὲ δὴ“ἥρως”τί ἂν εἴη;
            </p>
        </sp>
        <sp>
            <speaker>
                Σωκράτης
            </speaker>
            <p>
                τοῦτο δὲ οὐ πάνυ χαλεπὸν ἐννοῆσαι. σμικρὸν γὰρ παρῆκται αὐτῶν τὸ ὄνομα, δηλοῦν τὴν ἐκ τοῦ ἔρωτος γένεσιν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πῶς λέγεις;
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκ οἶσθα ὅτι ἡμίθεοι οἱ ἥρωες;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τί οὖν;
                <milestone unit="section" n="398d"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                πάντες δήπου γεγόνασιν ἐρασθέντος ἢ θεοῦ θνητῆς ἢ θνητοῦ θεᾶς. ἐὰν οὖν σκοπῇς καὶ τοῦτο κατὰ τὴν Ἀττικὴν τὴν παλαιὰν φωνήν, μᾶλλον εἴσῃ: δηλώσει γάρ σοι ὅτι παρὰ τὸ τοῦ ἔρωτος ὄνομα, ὅθεν γεγόνασιν οἱ ἥρωες, σμικρὸν παρηγμένον ἐστὶν†ὀνόματος†χάριν. καὶ ἤτοι τοῦτο λέγει τοὺς ἥρωας, ἢ ὅτι σοφοὶ ἦσαν καὶ ῥήτορες[καὶ]δεινοὶ καὶ διαλεκτικοί, ἐρωτᾶν ἱκανοὶ ὄντες: τὸ γὰρ“εἴρειν”λέγειν ἐστίν. ὅπερ οὖν ἄρτι λέγομεν, ἐν τῇ Ἀττικῇ φωνῇ λεγόμενοι
                <milestone unit="section" n="398e"/>
                οἱ ἥρωες ῥήτορές τινες καὶ ἐρωτητικοὶ συμβαίνουσιν, ὥστε ῥητόρων καὶ σοφιστῶν γένος γίγνεται τὸ ἡρωικὸν φῦλον. ἀλλὰ οὐ τοῦτο χαλεπόν ἐστιν ἐννοῆσαι, ἀλλὰ μᾶλλον τὸ τῶν ἀνθρώπων, διὰ τί ποτε“ἄνθρωποι”καλοῦνται: ἢ σὺ ἔχεις εἰπεῖν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πόθεν, ὠγαθέ, ἔχω; οὐδ᾽ εἴ τι οἷός τ᾽ ἂν εἴην εὑρεῖν, οὐ συντείνω διὰ τὸ ἡγεῖσθαι σὲ μᾶλλον εὑρήσειν ἢ ἐμαυτόν.
                <milestone unit="page" n="399"/>
                <milestone unit="section" n="399a"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                τῇ τοῦ Εὐθύφρονος ἐπιπνοίᾳ πιστεύεις, ὡς ἔοικας.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                δῆλα δή.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὀρθῶς γε σὺ πιστεύων: ὡς καὶ νῦν γέ μοι φαίνομαι κομψῶς ἐννενοηκέναι, καὶ κινδυνεύσω, ἐὰν μὴ εὐλαβῶμαι, ἔτι τήμερον σοφώτερος τοῦ δέοντος γενέσθαι. σκόπει δὴ ὃ λέγω. πρῶτον μὲν γὰρ τὸ τοιόνδε δεῖ ἐννοῆσαι περὶ ὀνομάτων, ὅτι πολλάκις ἐπεμβάλλομεν γράμματα, τὰ δ᾽ ἐξαιροῦμεν, παρ᾽ ὃ βουλόμεθα ὀνομάζοντες, καὶ τὰς ὀξύτητας μεταβάλλομεν. οἷον“Διὶ φίλος”—τοῦτο ἵνα
                <milestone unit="section" n="399b"/>
                ἀντὶ ῥήματος ὄνομα ἡμῖν γένηται, τό τε ἕτερον αὐτόθεν ἰῶτα ἐξείλομεν καὶ ἀντὶ ὀξείας τῆς μέσης συλλαβῆς βαρεῖαν ἐφθεγξάμεθα. ἄλλων δὲ τοὐναντίον ἐμβάλλομεν γράμματα, τὰ δὲ βαρύτερα ὀξύτερα φθεγγόμεθα.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἀληθῆ λέγεις.
            </p>
        </sp>
        <sp>
            <speaker>
                Σωκράτης
            </speaker>
            <p>
                τούτων τοίνυν ἓν καὶ τὸ τῶν ἀνθρώπων ὄνομα πέπονθεν, ὡς ἐμοὶ δοκεῖ. ἐκ γὰρ ῥήματος ὄνομα γέγονεν, ἑνὸς γράμματος τοῦ ἄλφα ἐξαιρεθέντος καὶ βαρυτέρας τῆς τελευτῆς γενομένης.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πῶς λέγεις;
                <milestone unit="section" n="399c"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                ὧδε. σημαίνει τοῦτο τὸ ὄνομα ὁ“ἄνθρωπος”ὅτι τὰ μὲν ἄλλα θηρία ὧν ὁρᾷ οὐδὲν ἐπισκοπεῖ οὐδὲ ἀναλογίζεται οὐδὲ
                <term>
                    ἀναθρεῖ
                </term>
                , ὁ δὲ ἄνθρωπος ἅμα ἑώρακεν—τοῦτο δ᾽ ἐστὶ[τὸ]“ὄπωπε”—καὶ
                <term>
                    ἀναθρεῖ
                </term>
                καὶ λογίζεται τοῦτο ὃ
                <term>
                    ὄπωπεν
                </term>
                . ἐντεῦθεν δὴ μόνον τῶν θηρίων ὀρθῶς ὁ ἄνθρωπος“ἄνθρωπος”ὠνομάσθη,
                <term>
                    ἀναθρῶν
                </term>
                ἃ
                <term>
                    ὄπωπε
                </term>
                .
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τί οὖν τὸ μετὰ τοῦτο; ἔρωμαί σε ὃ ἡδέως ἂν πυθοίμην;
            </p>
        </sp>
        <sp>
            <speaker>
                Σωκράτης
            </speaker>
            <p>
                πάνυ γε.
                <milestone unit="section" n="399d"/>
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ὥσπερ τοίνυν μοι δοκεῖ τούτοις ἑξῆς εἶναί τι χρῆμα.“ψυχὴν”γάρ που καὶ“σῶμα”καλοῦμεν τοῦ ἀνθρώπου.
            </p>
        </sp>
        <sp>
            <speaker>
                Σωκράτης
            </speaker>
            <p>
                πῶς γὰρ οὔ;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πειρώμεθα δὴ καὶ ταῦτα διελεῖν ὥσπερ τὰ ἔμπροσθεν.
            </p>
        </sp>
        <sp>
            <speaker>
                Σωκράτης
            </speaker>
            <p>
                ψυχὴν λέγεις ἐπισκέψασθαι ὡς εἰκότως τούτου τοῦ ὀνόματος τυγχάνει, ἔπειτ᾽ αὖ τὸ σῶμα;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὡς μὲν τοίνυν ἐκ τοῦ παραχρῆμα λέγειν, οἶμαί τι τοιοῦτον νοεῖν τοὺς τὴν ψυχὴν ὀνομάσαντας, ὡς τοῦτο ἄρα, ὅταν παρῇ τῷ σώματι, αἴτιόν ἐστι τοῦ ζῆν αὐτῷ, τὴν τοῦ
                <milestone unit="section" n="399e"/>
                ἀναπνεῖν δύναμιν παρέχον καὶ
                <term>
                    ἀναψῦχον
                </term>
                , ἅμα δὲ ἐκλείποντος τοῦ ἀναψύχοντος τὸ σῶμα ἀπόλλυταί τε καὶ τελευτᾷ: ὅθεν δή μοι δοκοῦσιν αὐτὸ“ψυχὴν”καλέσαι. εἰ δὲ βούλει—ἔχε ἠρέμα: δοκῶ γάρ μοί τι καθορᾶν πιθανώτερον τούτου
                <milestone unit="page" n="400"/>
                <milestone unit="section" n="400a"/>
                τοῖς ἀμφὶ Εὐθύφρονα. τούτου μὲν γάρ, ὡς ἐμοὶ δοκεῖ, καταφρονήσαιεν ἂν καὶ ἡγήσαιντο φορτικὸν εἶναι: τόδε δὲ σκόπει ἐὰν ἄρα καὶ σοὶ ἀρέσῃ.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                λέγε μόνον.
            </p>
        </sp>
        <sp>
            <speaker>
                Σωκράτης
            </speaker>
            <p>
                τὴν φύσιν παντὸς τοῦ σώματος, ὥστε καὶ ζῆν καὶ περιιέναι, τί σοι δοκεῖ ἔχειν τε καὶ ὀχεῖν ἄλλο ἢ ψυχή;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οὐδὲν ἄλλο.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δέ; καὶ τὴν τῶν ἄλλων ἁπάντων φύσιν οὐ πιστεύεις Ἀναξαγόρᾳ νοῦν καὶ ψυχὴν εἶναι τὴν διακοσμοῦσαν καὶ ἔχουσαν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔγωγε.
                <milestone unit="section" n="400b"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                καλῶς ἄρα ἂν τὸ ὄνομα τοῦτο ἔχοι τῇ δυνάμει ταύτῃ ἣ
                <term>
                    φύσιν ὀχεῖ
                </term>
                καὶ
                <term>
                    ἔχει
                </term>
                “φυσέχην”ἐπονομάζειν. ἔξεστι δὲ καὶ“ψυχὴν”κομψευόμενον λέγειν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ μὲν οὖν, καὶ δοκεῖ γέ μοι τοῦτο ἐκείνου τεχνικώτερον εἶναι.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ γὰρ ἔστιν: γελοῖον μέντοι φαίνεται ὡς ἀληθῶς ὀνομαζόμενον ὡς ἐτέθη.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἀλλὰ δὴ τὸ μετὰ τοῦτο πῶς φῶμεν ἔχειν;
            </p>
        </sp>
        <sp>
            <speaker>
                Σωκράτης
            </speaker>
            <p>
                τὸ σῶμα λέγεις;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                πολλαχῇ μοι δοκεῖ τοῦτό γε: ἂν μὲν καὶ σμικρόν
                <milestone unit="section" n="400c"/>
                τις παρακλίνῃ, καὶ πάνυ. καὶ γὰρ
                <term>
                    σῆμά
                </term>
                τινές φασιν αὐτὸ εἶναι τῆς ψυχῆς, ὡς τεθαμμένης ἐν τῷ νῦν παρόντι: καὶ διότι αὖ τούτῳ
                <term>
                    σημαίνει
                </term>
                ἃ ἂν σημαίνῃ ἡ ψυχή, καὶ ταύτῃ“σῆμα”ὀρθῶς καλεῖσθαι. δοκοῦσι μέντοι μοι μάλιστα θέσθαι οἱ ἀμφὶ Ὀρφέα τοῦτο τὸ ὄνομα, ὡς δίκην διδούσης τῆς ψυχῆς ὧν δὴ ἕνεκα δίδωσιν, τοῦτον δὲ περίβολον ἔχειν, ἵνα
                <term>
                    σῴζηται
                </term>
                , δεσμωτηρίου εἰκόνα: εἶναι οὖν τῆς ψυχῆς τοῦτο, ὥσπερ αὐτὸ ὀνομάζεται, ἕως ἂν ἐκτείσῃ τὰ ὀφειλόμενα,[τὸ]“σῶμα,”καὶ οὐδὲν δεῖν παράγειν οὐδ᾽ ἓν γράμμα.
                <milestone unit="section" n="400d"/>
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ταῦτα μέν μοι δοκεῖ ἱκανῶς, ὦ Σώκρατες, εἰρῆσθαι: περὶ δὲ τῶν θεῶν τῶν ὀνομάτων, οἷον καὶ περὶ τοῦ“Διὸς”νυνδὴ ἔλεγες, ἔχοιμεν ἄν που κατὰ τὸν αὐτὸν τρόπον ἐπισκέψασθαι κατὰ τίνα ποτὲ ὀρθότητα αὐτῶν τὰ ὀνόματα κεῖται;
            </p>
        </sp>
        <sp>
            <speaker>
                Σωκράτης
            </speaker>
            <p>
                ναὶ μὰ Δία ἡμεῖς γε, ὦ Ἑρμόγενες, εἴπερ γε νοῦν ἔχοιμεν, ἕνα μὲν τὸν κάλλιστον τρόπον, ὅτι περὶ θεῶν οὐδὲν ἴσμεν, οὔτε περὶ αὐτῶν οὔτε περὶ τῶν ὀνομάτων, ἅττα ποτὲ ἑαυτοὺς καλοῦσιν: δῆλον γὰρ ὅτι ἐκεῖνοί γε τἀληθῆ καλοῦσι.
                <milestone unit="section" n="400e"/>
                δεύτερος δ᾽ αὖ τρόπος ὀρθότητος, ὥσπερ ἐν ταῖς εὐχαῖς νόμος ἐστὶν ἡμῖν εὔχεσθαι, οἵτινές τε καὶ ὁπόθεν χαίρουσιν ὀνομαζόμενοι, ταῦτα καὶ ἡμᾶς αὐτοὺς καλεῖν, ὡς ἄλλο μηδὲν
                <milestone unit="page" n="401"/>
                <milestone unit="section" n="401a"/>
                εἰδότας: καλῶς γὰρ δὴ ἔμοιγε δοκεῖ νενομίσθαι. εἰ οὖν βούλει, σκοπῶμεν ὥσπερ προειπόντες τοῖς θεοῖς ὅτι περὶ αὐτῶν οὐδὲν ἡμεῖς σκεψόμεθα—οὐ γὰρ ἀξιοῦμεν οἷοί τ᾽ ἂν εἶναι σκοπεῖν—ἀλλὰ περὶ τῶν ἀνθρώπων, ἥν ποτέ τινα δόξαν ἔχοντες ἐτίθεντο αὐτοῖς τὰ ὀνόματα: τοῦτο γὰρ ἀνεμέσητον.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἀλλά μοι δοκεῖς, ὦ Σώκρατες, μετρίως λέγειν, καὶ οὕτω ποιῶμεν.
                <milestone unit="section" n="401b"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                ἄλλο τι οὖν ἀφ᾽ Ἑστίας ἀρχώμεθα κατὰ τὸν νόμον;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                δίκαιον γοῦν.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί οὖν ἄν τις φαίη διανοούμενον τὸν ὀνομάσαντα Ἑστίαν ὀνομάσαι;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οὐ μὰ τὸν Δία οὐδὲ τοῦτο οἶμαι ῥᾴδιον εἶναι.
            </p>
        </sp>
        <sp>
            <speaker>
                Σωκράτης
            </speaker>
            <p>
                κινδυνεύουσι γοῦν, ὠγαθὲ Ἑρμόγενες, οἱ πρῶτοι τὰ ὀνόματα τιθέμενοι οὐ φαῦλοι εἶναι ἀλλὰ μετεωρολόγοι καὶ ἀδολέσχαι τινές.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τί δή;
            </p>
        </sp>
        <sp>
            <speaker>
                Σωκράτης
            </speaker>
            <p>
                καταφαίνεταί μοι ἡ θέσις τῶν ὀνομάτων τοιούτων
                <milestone unit="section" n="401c"/>
                τινῶν ἀνθρώπων, καὶ ἐάν τις τὰ ξενικὰ ὀνόματα ἀνασκοπῇ, οὐχ ἧττον ἀνευρίσκεται ὃ ἕκαστον βούλεται. οἷον καὶ ἐν τούτῳ ὃ ἡμεῖς“οὐσίαν”καλοῦμεν, εἰσὶν οἳ“ἐσσίαν”καλοῦσιν, οἳ δ᾽ αὖ“ὠσίαν.”πρῶτον μὲν οὖν κατὰ τὸ ἕτερον ὄνομα τούτων ἡ τῶν πραγμάτων οὐσία“Ἑστία”καλεῖσθαι ἔχει λόγον, καὶ ὅτι γε αὖ ἡμεῖς τὸ τῆς οὐσίας μετέχον“ἔστιν”φαμέν, καὶ κατὰ τοῦτο ὀρθῶς ἂν καλοῖτο“Ἑστία”: ἐοίκαμεν γὰρ καὶ ἡμεῖς τὸ παλαιὸν“ἐσσίαν”καλεῖν τὴν οὐσίαν. ἔτι δὲ καὶ κατὰ τὰς θυσίας ἄν τις
                <milestone unit="section" n="401d"/>
                ἐννοήσας ἡγήσαιτο οὕτω νοεῖν ταῦτα τοὺς τιθεμένους: τὸ γὰρ πρὸ πάντων θεῶν τῇ Ἑστίᾳ πρώτῃ προθύειν εἰκὸς ἐκείνους οἵτινες τὴν πάντων οὐσίαν“ἐσσίαν”ἐπωνόμασαν. ὅσοι δ᾽ αὖ“ὠσίαν,”σχεδόν τι αὖ οὗτοι καθ᾽ Ἡράκλειτον ἂν ἡγοῖντο τὰ ὄντα ἰέναι τε πάντα καὶ μένειν οὐδέν: τὸ οὖν αἴτιον καὶ τὸ ἀρχηγὸν αὐτῶν εἶναι τὸ
                <term>
                    ὠθοῦν
                </term>
                , ὅθεν δὴ καλῶς ἔχειν αὐτὸ“ὠσίαν”ὠνομάσθαι. καὶ ταῦτα
                <milestone unit="section" n="401e"/>
                μὲν δὴ ταύτῃ ὡς παρὰ μηδὲν εἰδότων εἰρήσθω: μετὰ δ᾽ Ἑστίαν δίκαιον Ῥέαν καὶ Κρόνον ἐπισκέψασθαι. καίτοι τό γε τοῦ Κρόνου ὄνομα ἤδη διήλθομεν. ἴσως μέντοι οὐδὲν λέγω.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τί δή, ὦ Σώκρατες;
            </p>
        </sp>
        <sp>
            <speaker>
                Σωκράτης
            </speaker>
            <p>
                ὠγαθέ, ἐννενόηκά τι σμῆνος σοφίας.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ποῖον δὴ τοῦτο;
                <milestone unit="page" n="402"/>
                <milestone unit="section" n="402a"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                γελοῖον μὲν πάνυ εἰπεῖν, οἶμαι μέντοι τινὰ πιθανότητα ἔχον.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τίνα ταύτην;
            </p>
        </sp>
        <sp>
            <speaker>
                Σωκράτης
            </speaker>
            <p>
                τὸν Ἡράκλειτόν μοι δοκῶ καθορᾶν παλαί᾽ ἄττα σοφὰ λέγοντα, ἀτεχνῶς τὰ ἐπὶ Κρόνου καὶ Ῥέας, ἃ καὶ Ὅμηρος ἔλεγεν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πῶς τοῦτο λέγεις;
            </p>
        </sp>
        <sp>
            <speaker>
                Σωκράτης
            </speaker>
            <p>
                λέγει που Ἡράκλειτος ὅτι“πάντα χωρεῖ καὶ οὐδὲν μένει,”καὶ ποταμοῦ ῥοῇ ἀπεικάζων τὰ ὄντα λέγει ὡς“δὶς ἐς τὸν αὐτὸν ποταμὸν οὐκ ἂν ἐμβαίης.”
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔστι ταῦτα.
                <milestone unit="section" n="402b"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                τί οὖν; δοκεῖ σοι ἀλλοιότερον Ἡρακλείτου νοεῖν ὁ τιθέμενος τοῖς τῶν ἄλλων θεῶν προγόνοις“Ῥέαν”τε καὶ“Κρόνον”; ἆρα οἴει ἀπὸ τοῦ αὐτομάτου αὐτὸν ἀμφοτέροις ῥευμάτων ὀνόματα θέσθαι; ὥσπερ αὖ Ὅμηρος“Ὠκεανόν τε θεῶν γένεσίν”φησιν“καὶ μητέρα Τηθύν:”οἶμαι δὲ καὶ Ἡσίοδος. λέγει δέ που καὶ Ὀρφεὺς ὅτι
                <quote type="verse">
                    <l met="dactylic">
                        Ὠκεανὸς πρῶτος καλλίρροος ἦρξε γάμοιο,
                    </l>
                </quote>
                <milestone unit="section" n="402c"/>
                <cit>
                    <quote type="verse">
                        <l met="c">
                            ὅς ῥα κασιγνήτην ὁμομήτορα Τηθὺν ὄπυιεν.
                        </l>
                    </quote>
                    <bibl>
                        Orpheus Fr.
                    </bibl>
                </cit>
                ταῦτ᾽ οὖν σκόπει ὅτι καὶ ἀλλήλοις συμφωνεῖ καὶ πρὸς τὰ τοῦ Ἡρακλείτου πάντα τείνει.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                φαίνῃ τί μοι λέγειν, ὦ Σώκρατες: τὸ μέντοι τῆς Τηθύος οὐκ ἐννοῶ ὄνομα τί βούλεται.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀλλὰ μὴν τοῦτό γε ὀλίγου αὐτὸ λέγει ὅτι πηγῆς ὄνομα ἐπικεκρυμμένον ἐστίν. τὸ γὰρ
                <term>
                    διαττώμενον
                </term>
                καὶ
                <milestone unit="section" n="402d"/>
                τὸ
                <term>
                    ἠθούμενον
                </term>
                πηγῆς ἀπείκασμά ἐστιν: ἐκ δὲ τούτων ἀμφοτέρων τῶν ὀνομάτων ἡ“Τηθὺς”τὸ ὄνομα σύγκειται.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τοῦτο μέν, ὦ Σώκρατες, κομψόν.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δ᾽ οὐ μέλλει; ἀλλὰ τί τὸ μετὰ τοῦτο; τὸν μὲν Δία εἴπομεν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                τοὺς ἀδελφοὺς δὴ αὐτοῦ λέγωμεν, τόν τε Ποσειδῶ καὶ τὸν Πλούτωνα καὶ τὸ ἕτερον ὄνομα ὃ ὀνομάζουσιν αὐτόν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                τὸ μὲν τοίνυν τοῦ Ποσειδῶνός μοι φαίνεται ὠνομάσθαι
                <milestone unit="section" n="402e"/>
                [τοῦ πρώτου ὀνομάσαντος], ὅτι αὐτὸν βαδίζοντα ἐπέσχεν ἡ τῆς θαλάττης φύσις καὶ οὐκέτι εἴασεν προελθεῖν, ἀλλ᾽ ὥσπερ δεσμὸς τῶν ποδῶν αὐτῷ ἐγένετο. τὸν οὖν ἄρχοντα τῆς δυνάμεως ταύτης θεὸν ὠνόμασεν“Ποσειδῶνα,”ὡς“ποσίδεσμον”ὄντα: τὸ δὲ Ε ἔγκειται ἴσως εὐπρεπείας ἕνεκα. τάχα δὲ οὐκ ἂν τοῦτο λέγοι, ἀλλ᾽ ἀντὶ τοῦ σῖγμα
                <milestone unit="page" n="403"/>
                <milestone unit="section" n="403a"/>
                δύο λάβδα τὸ πρῶτον ἐλέγετο, ὡς
                <term>
                    πολλὰ εἰδότος
                </term>
                τοῦ θεοῦ. ἴσως δὲ ἀπὸ τοῦ σείειν“ὁ σείων”ὠνόμασται: πρόσκειται δὲ τὸ πεῖ καὶ τὸ δέλτα. τὸ δὲ Πλούτωνος, τοῦτο μὲν κατὰ τὴν τοῦ
                <term>
                    πλούτου
                </term>
                δόσιν, ὅτι ἐκ τῆς γῆς κάτωθεν ἀνίεται ὁ πλοῦτος, ἐπωνομάσθη: ὁ δὲ“Ἅιδης,”οἱ πολλοὶ μέν μοι δοκοῦσιν ὑπολαμβάνειν τὸ
                <term>
                    ἀιδὲς
                </term>
                προσειρῆσθαι τῷ ὀνόματι τούτῳ, καὶ φοβούμενοι τὸ ὄνομα“Πλούτωνα”καλοῦσιν αὐτόν.
                <milestone unit="section" n="403b"/>
            </p>
        </sp>
        <sp>
            <speaker>
                Ἑρμογένης
            </speaker>
            <p>
                σοὶ δὲ πῶς φαίνεται, ὦ Σώκρατες;
            </p>
        </sp>
        <sp>
            <speaker>
                Σωκράτης
            </speaker>
            <p>
                πολλαχῇ ἔμοιγε δοκοῦσιν ἅνθρωποι διημαρτηκέναι περὶ τούτου τοῦ θεοῦ τῆς δυνάμεως καὶ φοβεῖσθαι αὐτὸν οὐκ ἄξιον ὄν. ὅτι τε γάρ, ἐπειδὰν ἅπαξ τις ἡμῶν ἀποθάνῃ, ἀεὶ ἐκεῖ ἐστιν, φοβοῦνται, καὶ ὅτι ἡ ψυχὴ γυμνὴ τοῦ σώματος παρ᾽ ἐκεῖνον ἀπέρχεται, καὶ τοῦτο πεφόβηνται: τὰ δ᾽ ἐμοὶ δοκεῖ πάντα ἐς ταὐτόν τι συντείνειν, καὶ ἡ ἀρχὴ τοῦ θεοῦ καὶ τὸ ὄνομα.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πῶς δή;
                <milestone unit="section" n="403c"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                ἐγώ σοι ἐρῶ ἅ γέ μοι φαίνεται. εἰπὲ γάρ μοι, δεσμὸς ζῴῳ ὁτῳοῦν ὥστε μένειν ὁπουοῦν, πότερος ἰσχυρότερός ἐστιν, ἀνάγκη ἢ ἐπιθυμία;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πολὺ διαφέρει, ὦ Σώκρατες, ἡ ἐπιθυμία.
            </p>
        </sp>
        <sp>
            <speaker>
                Σωκράτης
            </speaker>
            <p>
                οἴει οὖν τὸν Ἅιδην οὐκ ἂν πολλοὺς ἐκφεύγειν, εἰ μὴ τῷ ἰσχυροτάτῳ δεσμῷ ἔδει τοὺς ἐκεῖσε ἰόντας;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                δῆλα δή.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἐπιθυμίᾳ ἄρα τινὶ αὐτούς, ὡς ἔοικε, δεῖ, εἴπερ τῷ μεγίστῳ δεσμῷ δεῖ, καὶ οὐκ ἀνάγκῃ.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                φαίνεται.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν ἐπιθυμίαι αὖ πολλαί εἰσιν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
                <milestone unit="section" n="403d"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                τῇ μεγίστῃ ἄρα ἐπιθυμίᾳ τῶν ἐπιθυμιῶν δεῖ αὐτούς, εἴπερ μέλλει τῷ μεγίστῳ δεσμῷ κατέχειν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἔστιν οὖν τις μείζων ἐπιθυμία ἢ ὅταν τίς τῳ συνὼν οἴηται δι᾽ ἐκεῖνον ἔσεσθαι ἀμείνων ἀνήρ;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                μὰ Δί᾽ οὐδ᾽ ὁπωστιοῦν, ὦ Σώκρατες.
            </p>
        </sp>
        <sp>
            <speaker>
                Σωκράτης
            </speaker>
            <p>
                διὰ ταῦτα ἄρα φῶμεν, ὦ Ἑρμόγενες, οὐδένα δεῦρο ἐθελῆσαι ἀπελθεῖν τῶν ἐκεῖθεν, οὐδὲ αὐτὰς τὰς Σειρῆνας,
                <milestone unit="section" n="403e"/>
                ἀλλὰ κατακεκηλῆσθαι ἐκείνας τε καὶ τοὺς ἄλλους πάντας: οὕτω καλούς τινας, ὡς ἔοικεν, ἐπίσταται λόγους λέγειν ὁ Ἅιδης, καὶ ἔστιν, ὥς γ᾽ ἐκ τοῦ λόγου τούτου, ὁ θεὸς[οὗτος]τέλεος σοφιστής τε καὶ μέγας εὐεργέτης τῶν παρ᾽ αὐτῷ, ὅς γε καὶ τοῖς ἐνθάδε τοσαῦτα ἀγαθὰ ἀνίησιν: οὕτω πολλὰ αὐτῷ τὰ περιόντα ἐκεῖ ἐστιν, καὶ τὸν“Πλούτωνα”ἀπὸ τούτου ἔσχε τὸ ὄνομα. καὶ τὸ αὖ μὴ ἐθέλειν συνεῖναι τοῖς ἀνθρώποις ἔχουσι τὰ σώματα, ἀλλὰ τότε συγγίγνεσθαι,
                <milestone unit="page" n="404"/>
                <milestone unit="section" n="404a"/>
                ἐπειδὰν ἡ ψυχὴ καθαρὰ ᾖ πάντων τῶν περὶ τὸ σῶμα κακῶν καὶ ἐπιθυμιῶν, οὐ φιλοσόφου δοκεῖ σοι εἶναι καὶ εὖ ἐντεθυμημένου ὅτι οὕτω μὲν ἂν κατέχοι αὐτοὺς δήσας τῇ περὶ ἀρετὴν ἐπιθυμίᾳ, ἔχοντας δὲ τὴν τοῦ σώματος πτοίησιν καὶ μανίαν οὐδ᾽ ἂν ὁ Κρόνος δύναιτο ὁ πατὴρ συγκατέχειν αὑτῷ ἐν τοῖς δεσμοῖς δήσας τοῖς αὐτοῦ λεγομένοις;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                κινδυνεύεις τὶ λέγειν, ὦ Σώκρατες.
                <milestone unit="section" n="404b"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ τό γε ὄνομα ὁ“Ἅιδης,”ὦ Ἑρμόγενες, πολλοῦ δεῖ ἀπὸ τοῦ
                <term>
                    ἀιδοῦς
                </term>
                ἐπωνομάσθαι, ἀλλὰ πολὺ μᾶλλον ἀπὸ τοῦ πάντα τὰ καλὰ
                <term>
                    εἰδέναι
                </term>
                , ἀπὸ τούτου ὑπὸ τοῦ νομοθέτου“Ἅιδης”ἐκλήθη.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                εἶεν: τί δὲ Δήμητρά τε καὶ Ἥραν καὶ Ἀπόλλω καὶ Ἀθηνᾶν καὶ Ἥφαιστον καὶ Ἄρη καὶ τοὺς ἄλλους θεούς, πῶς λέγομεν;
            </p>
        </sp>
        <sp>
            <speaker>
                Σωκράτης
            </speaker>
            <p>
                Δημήτηρ μὲν φαίνεται κατὰ τὴν δόσιν τῆς ἐδωδῆς
                <term>
                    διδοῦσα
                </term>
                ὡς
                <term>
                    μήτηρ
                </term>
                “Δημήτηρ”κεκλῆσθαι, Ἥρα δὲ
                <term>
                    ἐρατή
                </term>
                <milestone unit="section" n="404c"/>
                τις, ὥσπερ οὖν καὶ λέγεται ὁ Ζεὺς αὐτῆς ἐρασθεὶς ἔχειν. ἴσως δὲ μετεωρολογῶν ὁ νομοθέτης τὸν
                <term>
                    ἀέρα
                </term>
                “Ἥραν”ὠνόμασεν ἐπικρυπτόμενος, θεὶς τὴν ἀρχὴν ἐπὶ τελευτήν: γνοίης δ᾽ ἄν, εἰ πολλάκις λέγοις τὸ τῆς Ἥρας ὄνομα.“Φερρέφαττα”δέ: πολλοὶ μὲν καὶ τοῦτο φοβοῦνται τὸ ὄνομα καὶ τὸν“Ἀπόλλω,”ὑπὸ ἀπειρίας, ὡς ἔοικεν, ὀνομάτων ὀρθότητος. καὶ γὰρ μεταβάλλοντες σκοποῦνται τὴν“Φερσεφόνην,”καὶ δεινὸν αὐτοῖς φαίνεται: τὸ δὲ μηνύει
                <milestone unit="section" n="404d"/>
                σοφὴν εἶναι τὴν θεόν. ἅτε γὰρ φερομένων τῶν πραγμάτων τὸ ἐφαπτόμενον καὶ ἐπαφῶν καὶ δυνάμενον ἐπακολουθεῖν σοφία ἂν εἴη.“Φερέπαφα”οὖν διὰ τὴν σοφίαν καὶ τὴν
                <term>
                    ἐπαφὴν
                </term>
                τοῦ
                <term>
                    φερομένου
                </term>
                ἡ θεὸς ἂν ὀρθῶς καλοῖτο, ἢ τοιοῦτόν τι—δι᾽ ὅπερ καὶ σύνεστιν αὐτῇ ὁ Ἅιδης σοφὸς ὤν, διότι τοιαύτη ἐστίν—νῦν δὲ αὐτῆς ἐκκλίνουσι τὸ ὄνομα εὐστομίαν περὶ πλείονος ποιούμενοι τῆς ἀληθείας, ὥστε“Φερρέφατταν”αὐτὴν καλεῖν. ταὐτὸν δὲ καὶ περὶ τὸν
                <milestone unit="section" n="404e"/>
                Ἀπόλλω, ὅπερ λέγω, πολλοὶ πεφόβηνται περὶ τὸ ὄνομα τοῦ θεοῦ, ὥς τι δεινὸν μηνύοντος: ἢ οὐκ ᾔσθησαι;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ μὲν οὖν, καὶ ἀληθῆ λέγεις.
            </p>
        </sp>
        <sp>
            <speaker>
                Σωκράτης
            </speaker>
            <p>
                τὸ δέ γ᾽ ἐστίν, ὡς ἐμοὶ δοκεῖ, κάλλιστα κείμενον πρὸς τὴν δύναμιν τοῦ θεοῦ.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πῶς δή;
            </p>
        </sp>
        <sp>
            <speaker>
                Σωκράτης
            </speaker>
            <p>
                ἐγὼ πειράσομαι φράσαι ὅ γέ μοι φαίνεται: οὐ γὰρ
                <milestone unit="page" n="405"/>
                <milestone unit="section" n="405a"/>
                ἔστιν ὅτι ἂν μᾶλλον ὄνομα ἥρμοσεν ἓν ὂν τέτταρσι δυνάμεσι ταῖς τοῦ θεοῦ, ὥστε πασῶν ἐφάπτεσθαι καὶ δηλοῦν τρόπον τινὰ μουσικήν τε καὶ μαντικὴν καὶ ἰατρικὴν καὶ τοξικήν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                λέγε δή: ἄτοπον γάρ τί μοι λέγεις τὸ ὄνομα εἶναι.
            </p>
        </sp>
        <sp>
            <speaker>
                Σωκράτης
            </speaker>
            <p>
                εὐάρμοστον μὲν οὖν, ἅτε μουσικοῦ ὄντος τοῦ θεοῦ. πρῶτον μὲν γὰρ ἡ κάθαρσις καὶ οἱ καθαρμοὶ καὶ κατὰ τὴν ἰατρικὴν καὶ κατὰ τὴν μαντικὴν καὶ αἱ τοῖς ἰατρικοῖς
                <milestone unit="section" n="405b"/>
                φαρμάκοις καὶ αἱ τοῖς μαντικοῖς περιθειώσεις τε καὶ τὰ λουτρὰ τὰ ἐν τοῖς τοιούτοις καὶ αἱ περιρράνσεις, πάντα ἕν τι ταῦτα δύναιτ᾽ ἄν, καθαρὸν παρέχειν τὸν ἄνθρωπον καὶ κατὰ τὸ σῶμα καὶ κατὰ τὴν ψυχήν: ἢ οὔ;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ μὲν οὖν.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν ὁ καθαίρων θεὸς καὶ ὁ ἀπολούων τε καὶ ἀπολύων τῶν τοιούτων κακῶν οὗτος ἂν εἴη;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ μὲν οὖν.
            </p>
        </sp>
        <sp>
            <speaker>
                Σωκράτης
            </speaker>
            <p>
                κατὰ μὲν τοίνυν τὰς ἀπολύσεις τε καὶ ἀπολούσεις,
                <milestone unit="section" n="405c"/>
                ὡς ἰατρὸς ὢν τῶν τοιούτων,“Ἀπολούων”ἂν ὀρθῶς καλοῖτο: κατὰ δὲ τὴν μαντικὴν καὶ τὸ ἀληθές τε καὶ τὸ ἁπλοῦν—ταὐτὸν γάρ ἐστιν—ὥσπερ οὖν οἱ Θετταλοὶ καλοῦσιν αὐτόν, ὀρθότατ᾽ ἂν καλοῖτο:“Ἄπλουν”γάρ φασι πάντες Θετταλοὶ τοῦτον τὸν θεόν. διὰ δὲ τὸ ἀεὶ βολῶν ἐγκρατὴς εἶναι τοξικῇ“Ἀειβάλλων”ἐστίν. κατὰ δὲ τὴν μουσικὴν δεῖ ὑπολαβεῖν[ὥσπερ τὸν ἀκόλουθόν τε καὶ τὴν ἄκοιτιν]ὅτι τὸ ἄλφα σημαίνει πολλαχοῦ τὸ
                <term>
                    ὁμοῦ
                </term>
                , καὶ ἐνταῦθα τὴν
                <term>
                    ὁμοῦ πόλησιν
                </term>
                καὶ περὶ τὸν οὐρανόν, οὓς δὴ“πόλους”καλοῦσιν, καὶ[τὴν]περὶ
                <milestone unit="section" n="405d"/>
                τὴν ἐν τῇ ᾠδῇ ἁρμονίαν, ἣ δὴ συμφωνία καλεῖται, ὅτι ταῦτα πάντα, ὥς φασιν οἱ κομψοὶ περὶ μουσικὴν καὶ ἀστρονομίαν, ἁρμονίᾳ τινὶ
                <term>
                    πολεῖ ἅμα
                </term>
                πάντα: ἐπιστατεῖ δὲ οὗτος ὁ θεὸς τῇ ἁρμονίᾳ
                <term>
                    ὁμοπολῶν
                </term>
                αὐτὰ πάντα καὶ κατὰ θεοὺς καὶ κατ᾽ ἀνθρώπους: ὥσπερ οὖν τὸν
                <term>
                    ὁμο
                </term>
                κέλευθον καὶ
                <term>
                    ὁμό
                </term>
                κοιτιν“ἀκόλουθον”καὶ“ἄκοιτιν”ἐκαλέσαμεν, μεταβαλόντες ἀντὶ τοῦ“
                <term>
                    ὁμο-
                </term>
                ”“
                <term>
                    ἀ-
                </term>
                ,”οὕτω καὶ“Ἀπόλλωνα”ἐκαλέσαμεν
                <milestone unit="section" n="405e"/>
                ὃς ἦν“ὁμοπολῶν,”ἕτερον λάβδα ἐμβαλόντες, ὅτι ὁμώνυμον ἐγίγνετο τῷ χαλεπῷ ὀνόματι. ὅπερ καὶ νῦν ὑποπτεύοντές τινες διὰ τὸ μὴ ὀρθῶς σκοπεῖσθαι τὴν δύναμιν τοῦ ὀνόματος φοβοῦνται αὐτὸ ὡς σημαῖνον φθοράν τινα: τὸ
                <milestone unit="page" n="406"/>
                <milestone unit="section" n="406a"/>
                δὲ[πολύ], ὥσπερ ἄρτι ἐλέγετο, πασῶν ἐφαπτόμενον κεῖται τῶν τοῦ θεοῦ δυνάμεων,
                <term>
                    ἁπλοῦ, ἀεὶ βάλλοντος, ἀπολούοντος, ὁμοπολοῦντος
                </term>
                . τὰς δὲ“Μούσας”τε καὶ ὅλως τὴν μουσικὴν ἀπὸ τοῦ
                <term>
                    μῶσθαι
                </term>
                , ὡς ἔοικεν, καὶ τῆς ζητήσεώς τε καὶ φιλοσοφίας τὸ ὄνομα τοῦτο ἐπωνόμασεν. Λητὼ δὲ ἀπὸ τῆς πρᾳότητος τῆς θεοῦ, κατὰ τὸ
                <term>
                    ἐθελήμονα
                </term>
                εἶναι ὧν ἄν τις δέηται. ἴσως δὲ ὡς οἱ ξένοι καλοῦσιν—πολλοὶ γὰρ“Ληθὼ”καλοῦσιν—ἔοικεν οὖν πρὸς τὸ μὴ τραχὺ τοῦ
                <term>
                    ἤθους
                </term>
                ἀλλ᾽ ἥμερόν τε καὶ
                <term>
                    λεῖον
                </term>
                “Ληθὼ”
                <milestone unit="section" n="406b"/>
                κεκλῆσθαι ὑπὸ τῶν τοῦτο καλούντων.“Ἄρτεμις”δὲ διὰ τὸ
                <term>
                    ἀρτεμὲς
                </term>
                φαίνεται καὶ τὸ κόσμιον, διὰ τὴν τῆς παρθενίας ἐπιθυμίαν: ἴσως δὲ
                <term>
                    ἀρετῆς ἵστορα
                </term>
                τὴν θεὸν ἐκάλεσεν ὁ καλέσας, τάχα δ᾽ ἂν καὶ ὡς τὸν
                <term>
                    ἄροτον μισησάσης
                </term>
                τὸν ἀνδρὸς ἐν γυναικί: ἢ διὰ τούτων τι ἢ διὰ πάντα ταῦτα τὸ ὄνομα τοῦτο ὁ τιθέμενος ἔθετο τῇ θεῷ.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τί δὲ ὁ“Διόνυσός”τε καὶ ἡ“ἀφροδίτη”;
            </p>
        </sp>
        <sp>
            <speaker>
                Σωκράτης
            </speaker>
            <p>
                μεγάλα, ὦ παῖ Ἱππονίκου, ἐρωτᾷς. ἀλλὰ ἔστι γὰρ καὶ σπουδαίως εἰρημένος ὁ τρόπος τῶν ὀνομάτων τούτοις
                <milestone unit="section" n="406c"/>
                τοῖς θεοῖς καὶ παιδικῶς. τὸν μὲν οὖν σπουδαῖον ἄλλους τινὰς ἐρώτα, τὸν δὲ παιδικὸν οὐδὲν κωλύει διελθεῖν: φιλοπαίσμονες γὰρ καὶ οἱ θεοί. ὅ τε γὰρ Διόνυσος εἴη ἂν ὁ
                <term>
                    διδοὺς
                </term>
                τὸν
                <term>
                    οἶνον
                </term>
                “Διδοίνυσος”ἐν παιδιᾷ καλούμενος, οἶνος δ᾽, ὅτι
                <term>
                    οἴεσθαι νοῦν
                </term>
                ἔχειν ποιεῖ τῶν πινόντων τοὺς πολλοὺς οὐκ ἔχοντας,“οἰόνους”δικαιότατ᾽ ἂν καλούμενος. περὶ δὲ ἀφροδίτης οὐκ ἄξιον Ἡσιόδῳ ἀντιλέγειν, ἀλλὰ
                <milestone unit="section" n="406d"/>
                συγχωρεῖν ὅτι διὰ τὴν ἐκ τοῦ
                <term>
                    ἀφροῦ
                </term>
                γένεσιν“ἀφροδίτη”ἐκλήθη.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἀλλὰ μὴν οὐδ᾽ Ἀθηνᾶς Ἀθηναῖός γ᾽ ὤν, ὦ Σώκρατες, ἐπιλήσῃ, οὐδ᾽ Ἡφαίστου τε καὶ Ἄρεως.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐδὲ εἰκός γε.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οὐ γάρ.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν τὸ μὲν ἕτερον ὄνομα αὐτῆς οὐ χαλεπὸν εἰπεῖν δι᾽ ὃ κεῖται.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τὸ ποῖον;
            </p>
        </sp>
        <sp>
            <speaker>
                Σωκράτης
            </speaker>
            <p>
                “Παλλάδα”που αὐτὴν καλοῦμεν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πῶς γὰρ οὔ;
            </p>
        </sp>
        <sp>
            <speaker>
                Σωκράτης
            </speaker>
            <p>
                τοῦτο μὲν τοίνυν ἀπὸ τῆς ἐν τοῖς ὅπλοις ὀρχήσεως
                <milestone unit="section" n="406e"/>
                ἡγούμενοι τεθῆναι ὀρθῶς ἄν, ὡς ἐγᾦμαι, ἡγοίμεθα: τὸ γάρ που ἢ αὑτὸν ἤ τι ἄλλο μετεωρίζειν ἢ ἀπὸ τῆς γῆς ἢ ἐν ταῖς
                <milestone unit="page" n="407"/>
                <milestone unit="section" n="407a"/>
                χερσὶν“πάλλειν”τε καὶ“πάλλεσθαι”καὶ ὀρχεῖν καὶ ὀρχεῖσθαι καλοῦμεν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ μὲν οὖν.
            </p>
        </sp>
        <sp>
            <speaker>
                Σωκράτης
            </speaker>
            <p>
                “Παλλάδα”μὲν τοίνυν ταύτῃ.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                καὶ ὀρθῶς γε. ἀλλὰ δὴ τὸ ἕτερον πῶς λέγεις;
            </p>
        </sp>
        <sp>
            <speaker>
                Σωκράτης
            </speaker>
            <p>
                τὸ τῆς Ἀθηνᾶς;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                τοῦτο ἐμβριθέστερον, ὦ φίλε. ἐοίκασι δὴ καὶ οἱ παλαιοὶ τὴν Ἀθηνᾶν νομίζειν ὥσπερ οἱ νῦν περὶ Ὅμηρον
                <milestone unit="section" n="407b"/>
                δεινοί. καὶ γὰρ τούτων οἱ πολλοὶ ἐξηγούμενοι τὸν ποιητήν φασι τὴν Ἀθηνᾶν αὐτὸν νοῦν τε καὶ διάνοιαν πεποιηκέναι, καὶ ὁ τὰ ὀνόματα ποιῶν ἔοικε τοιοῦτόν τι περὶ αὐτῆς διανοεῖσθαι, ἔτι δὲ μειζόνως λέγων θεοῦ νόησιν ὡσπερεὶ λέγει ὅτι“ἁ θεονόα”ἐστὶν αὕτη, τῷ ἄλφα ξενικῶς ἀντὶ τοῦ ἦτα χρησάμενος καὶ τὸ ἰῶτα καὶ τὸ σῖγμα ἀφελών. ἴσως δὲ οὐδὲ ταύτῃ, ἀλλ᾽ ὡς τὰ θεῖα νοούσης αὐτῆς διαφερόντως τῶν ἄλλων“Θεονόην”ἐκάλεσεν. οὐδὲν δὲ ἀπέχει καὶ τὴν ἐν τῷ ἤθει νόησιν ὡς οὖσαν τὴν θεὸν ταύτην“Ἠθονόην”μὲν
                <milestone unit="section" n="407c"/>
                βούλεσθαι προσειπεῖν: παραγαγὼν δὲ ἢ αὐτὸς ἤ τινες ὕστερον ἐπὶ τὸ κάλλιον ὡς ᾤοντο,“Ἀθηνάαν”ἐκάλεσαν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τί δὲ δὴ τὸν Ἥφαιστον, πῇ λέγεις;
            </p>
        </sp>
        <sp>
            <speaker>
                Σωκράτης
            </speaker>
            <p>
                ἦ τὸν γενναῖον τὸν“φάεος ἵστορα”ἐρωτᾷς;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔοικα.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν οὗτος μὲν παντὶ δῆλος“Φαῖστος”ὤν, τὸ ἦτα προσελκυσάμενος;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                κινδυνεύει, ἐὰν μή πῄ σοι, ὡς ἔοικεν, ἔτι ἄλλῃ δόξῃ.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀλλ᾽ ἵνα μὴ δόξῃ, τὸν Ἄρη ἐρώτα.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἐρωτῶ.
                <milestone unit="section" n="407d"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν, εἰ μὲν βούλει, κατὰ τὸ
                <term>
                    ἄρρεν
                </term>
                τε καὶ κατὰ τὸ ἀνδρεῖον“Ἄρης”ἂν εἴη: εἰ δ᾽ αὖ κατὰ τὸ σκληρόν τε καὶ ἀμετάστροφον, ὃ δὴ“ἄρρατον”καλεῖται, καὶ ταύτῃ ἂν πανταχῇ πολεμικῷ θεῷ πρέποι“Ἄρη”καλεῖσθαι.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ μὲν οὖν.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἐκ μὲν οὖν τῶν θεῶν πρὸς θεῶν ἀπαλλαγῶμεν, ὡς ἐγὼ δέδοικα περὶ αὐτῶν διαλέγεσθαι: περὶ δὲ ἄλλων ὧν τινων βούλει προβαλλέ μοι,“ὄφρα ἴδηαι οἷοι”Εὐθύφρονος“ἵπποι.”
                <milestone unit="section" n="407e"/>
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἀλλὰ ποιήσω ταῦτα, ἔτι γε ἓν ἐρόμενός σε περὶ Ἑρμοῦ, ἐπειδή με καὶ οὔ φησιν Κρατύλος Ἑρμογένη εἶναι. πειρώμεθα οὖν τὸν“Ἑρμῆν”σκέψασθαι τί καὶ νοεῖ τὸ ὄνομα, ἵνα καὶ εἰδῶμεν εἰ τὶ ὅδε λέγει.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀλλὰ μὴν τοῦτό γε ἔοικε περὶ λόγον τι εἶναι ὁ“Ἑρμῆς,”καὶ τὸ
                <term>
                    ἑρμηνέα
                </term>
                εἶναι καὶ τὸ ἄγγελον καὶ τὸ
                <milestone unit="page" n="408"/>
                <milestone unit="section" n="408a"/>
                κλοπικόν τε καὶ τὸ ἀπατηλὸν ἐν λόγοις καὶ τὸ ἀγοραστικόν, περὶ λόγου δύναμίν ἐστιν πᾶσα αὕτη ἡ πραγματεία: ὅπερ οὖν καὶ ἐν τοῖς πρόσθεν ἐλέγομεν, τὸ“εἴρειν”λόγου χρεία ἐστί, τὸ δέ, οἷον καὶ Ὅμηρος πολλαχοῦ λέγει,“ἐμήσατό”φησιν, τοῦτο δὲ μηχανήσασθαί ἐστιν. ἐξ ἀμφοτέρων οὖν τούτων τὸν τὸ λέγειν τε καὶ τὸν λόγον μησάμενον—τὸ δὲ λέγειν δή ἐστιν
                <term>
                    εἴρειν
                </term>
                —τοῦτον τὸν θεὸν ὡσπερεὶ ἐπιτάττει
                <milestone unit="section" n="408b"/>
                ἡμῖν ὁ νομοθέτης:“ὦ ἄνθρωποι, ὃς τὸ
                <term>
                    εἴρειν ἐμήσατο
                </term>
                , δικαίως ἂν καλοῖτο ὑπὸ ὑμῶν
                <term>
                    εἰρέμης
                </term>
                ”: νῦν δὲ ἡμεῖς, ὡς οἰόμεθα, καλλωπίζοντες τὸ ὄνομα“Ἑρμῆν”καλοῦμεν.[καὶ ἥ γε Ἶρις ἀπὸ τοῦ
                <term>
                    εἴρειν
                </term>
                ἔοικεν κεκλημένη, ὅτι ἄγγελος ἦν.]
            </p>
        </sp>
        <sp>
            <speaker>
                Ἑρμογένης
            </speaker>
            <p>
                νὴ τὸν Δία, εὖ ἄρα μοι δοκεῖ Κρατύλος λέγειν τὸ ἐμὲ μὴ εἶναι Ἑρμογένη: οὔκουν εὐμήχανός γέ εἰμι λόγου.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ τό γε τὸν Πᾶνα τοῦ Ἑρμοῦ εἶναι ὑὸν διφυῆ ἔχει τὸ εἰκός, ὦ ἑταῖρε.
                <milestone unit="section" n="408c"/>
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πῶς δή;
            </p>
        </sp>
        <sp>
            <speaker>
                Σωκράτης
            </speaker>
            <p>
                οἶσθα ὅτι ὁ λόγος τὸ πᾶν σημαίνει καὶ κυκλεῖ καὶ πολεῖ ἀεί, καὶ ἔστι διπλοῦς, ἀληθής τε καὶ ψευδής.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν τὸ μὲν ἀληθὲς αὐτοῦ λεῖον καὶ θεῖον καὶ ἄνω οἰκοῦν ἐν τοῖς θεοῖς, τὸ δὲ ψεῦδος κάτω ἐν τοῖς πολλοῖς τῶν ἀνθρώπων καὶ τραχὺ καὶ τραγικόν: ἐνταῦθα γὰρ πλεῖστοι οἱ μῦθοί τε καὶ τὰ ψεύδη ἐστίν, περὶ τὸν τραγικὸν βίον.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὀρθῶς ἄρ᾽ ἂν ὁ
                <term>
                    πᾶν
                </term>
                μηνύων καὶ
                <term>
                    ἀεὶ πολῶν
                </term>
                <milestone unit="section" n="408d"/>
                “Πὰν αἰπόλος”εἴη, διφυὴς Ἑρμοῦ ὑός, τὰ μὲν ἄνωθεν λεῖος, τὰ δὲ κάτωθεν τραχὺς καὶ τραγοειδής. καὶ ἔστιν ἤτοι λόγος ἢ λόγου ἀδελφὸς ὁ Πάν, εἴπερ Ἑρμοῦ ὑός ἐστιν: ἀδελφῷ δὲ ἐοικέναι ἀδελφὸν οὐδὲν θαυμαστόν. ἀλλ᾽ ὅπερ ἐγὼ ἔλεγον, ὦ μακάριε, ἀπαλλαγῶμεν ἐκ τῶν θεῶν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τῶν γε τοιούτων, ὦ Σώκρατες, εἰ βούλει. περὶ τῶν τοιῶνδε δὲ τί σε κωλύει διελθεῖν, οἷον ἡλίου τε καὶ σελήνης καὶ ἄστρων καὶ γῆς καὶ αἰθέρος καὶ ἀέρος καὶ πυρὸς
                <milestone unit="section" n="408e"/>
                καὶ ὕδατος καὶ ὡρῶν καὶ ἐνιαυτοῦ;
            </p>
        </sp>
        <sp>
            <speaker>
                Σωκράτης
            </speaker>
            <p>
                συχνὰ μέν μοι προστάττεις, ὅμως δέ, εἴπερ σοι κεχαρισμένον ἔσται, ἐθέλω.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                καὶ μὴν χαριῇ.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δὴ οὖν πρῶτον βούλει; ἢ ὥσπερ εἶπες τὸν ἥλιον διέλθωμεν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἔοικε τοίνυν κατάδηλον γενόμενον ἂν μᾶλλον εἰ
                <milestone unit="page" n="409"/>
                <milestone unit="section" n="409a"/>
                τῷ Δωρικῷ τις ὀνόματι χρῷτο—“ἅλιον”γὰρ καλοῦσιν οἱ Δωριῆς—“ἅλιος”οὖν εἴη μὲν ἂν κατὰ τὸ
                <term>
                    ἁλίζειν
                </term>
                εἰς ταὐτὸν τοὺς ἀνθρώπους ἐπειδὰν ἀνατείλῃ, εἴη δ᾽ ἂν καὶ τῷ περὶ τὴν γῆν ἀεὶ
                <term>
                    εἱλεῖν ἰών
                </term>
                , ἐοίκοι δ᾽ ἂν καὶ ὅτι ποικίλλει ἰὼν τὰ γιγνόμενα ἐκ τῆς γῆς: τὸ δὲ ποικίλλειν καὶ
                <term>
                    αἰολεῖν
                </term>
                ταὐτόν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τί δὲ ἡ“σελήνη”;
            </p>
        </sp>
        <sp>
            <speaker>
                Σωκράτης
            </speaker>
            <p>
                τοῦτο δὲ τὸ ὄνομα φαίνεται τὸν Ἀναξαγόραν πιέζειν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τί δή;
            </p>
        </sp>
        <sp>
            <speaker>
                Σωκράτης
            </speaker>
            <p>
                ἔοικε δηλοῦντι παλαιότερον ὃ ἐκεῖνος νεωστὶ ἔλεγεν,
                <milestone unit="section" n="409b"/>
                ὅτι ἡ σελήνη ἀπὸ τοῦ ἡλίου ἔχει τὸ φῶς.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πῶς δή;
            </p>
        </sp>
        <sp>
            <speaker>
                Σωκράτης
            </speaker>
            <p>
                τὸ μέν που“σέλας”καὶ τὸ“φῶς”ταὐτόν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                νέον δέ που καὶ ἕνον ἀεί ἐστι περὶ τὴν σελήνην τοῦτο τὸ φῶς, εἴπερ ἀληθῆ οἱ Ἀναξαγόρειοι λέγουσιν: κύκλῳ γάρ που ἀεὶ αὐτὴν περιιὼν νέον ἀεὶ ἐπιβάλλει, ἕνον δὲ ὑπάρχει τὸ τοῦ προτέρου μηνός.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                “Σελαναίαν”δέ γε καλοῦσιν αὐτὴν πολλοί.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὅτι δὲ
                <term>
                    σέλας νέον
                </term>
                καὶ
                <term>
                    ἕνον
                </term>
                ἔχει
                <term>
                    ἀεί
                </term>
                ,“Σελαενονεοάεια”
                <milestone unit="section" n="409c"/>
                μὲν δικαιότατ᾽ ἂν[τῶν]ὀνομάτων καλοῖτο, συγκεκροτημένον δὲ“Σελαναία”κέκληται.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                διθυραμβῶδές γε τοῦτο τοὔνομα, ὦ Σώκρατες. ἀλλὰ τὸν μῆνα καὶ τὰ ἄστρα πῶς λέγεις;
            </p>
        </sp>
        <sp>
            <speaker>
                Σωκράτης
            </speaker>
            <p>
                ὁ μὲν“μεὶς”ἀπὸ τοῦ
                <term>
                    μειοῦσθαι
                </term>
                εἴη ἂν“μείης”ὀρθῶς κεκλημένος, τὰ δ᾽“ἄστρα”ἔοικε τῆς
                <term>
                    ἀστραπῆς
                </term>
                ἐπωνυμίαν ἔχειν. ἡ δὲ“ἀστραπή,”ὅτι τὰ
                <term>
                    ὦπα ἀναστρέφει
                </term>
                ,“ἀναστρωπὴ”ἂν εἴη, νῦν δὲ“ἀστραπὴ”καλλωπισθεῖσα κέκληται.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τί δὲ τὸ πῦρ καὶ τὸ ὕδωρ;
                <milestone unit="section" n="409d"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                τὸ“πῦρ”ἀπορῶ: καὶ κινδυνεύει ἤτοι ἡ τοῦ Εὐθύφρονός με μοῦσα ἐπιλελοιπέναι, ἢ τοῦτό τι παγχάλεπον εἶναι. σκέψαι οὖν ἣν εἰσάγω μηχανὴν ἐπὶ πάντα τὰ τοιαῦτα ἃ ἂν ἀπορῶ.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τίνα δή;
            </p>
        </sp>
        <sp>
            <speaker>
                Σωκράτης
            </speaker>
            <p>
                ἐγώ σοι ἐρῶ. ἀπόκριναι γάρ μοι: ἔχοις ἂν εἰπεῖν πῦρ κατὰ τίνα τρόπον καλεῖται;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                μὰ Δί᾽ οὐκ ἔγωγε.
            </p>
        </sp>
        <sp>
            <speaker>
                Σωκράτης
            </speaker>
            <p>
                σκέψαι δὴ ὃ ἐγὼ ὑποπτεύω περὶ αὐτοῦ. ἐννοῶ γὰρ
                <milestone unit="section" n="409e"/>
                ὅτι πολλὰ οἱ Ἕλληνες ὀνόματα ἄλλως τε καὶ οἱ ὑπὸ τοῖς βαρβάροις οἰκοῦντες παρὰ τῶν βαρβάρων εἰλήφασιν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τί οὖν δή;
            </p>
        </sp>
        <sp>
            <speaker>
                Σωκράτης
            </speaker>
            <p>
                εἴ τις ζητοῖ ταῦτα κατὰ τὴν Ἑλληνικὴν φωνὴν ὡς εἰκότως κεῖται, ἀλλὰ μὴ κατ᾽ ἐκείνην ἐξ ἧς τὸ ὄνομα τυγχάνει ὄν, οἶσθα ὅτι ἀποροῖ ἄν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                εἰκότως γε.
                <milestone unit="page" n="410"/>
                <milestone unit="section" n="410a"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                ὅρα τοίνυν καὶ τοῦτο τὸ ὄνομα τὸ“πῦρ”μή τι βαρβαρικὸν ᾖ. τοῦτο γὰρ οὔτε ῥᾴδιον προσάψαι ἐστὶν Ἑλληνικῇ φωνῇ, φανεροί τ᾽ εἰσὶν οὕτως αὐτὸ καλοῦντες Φρύγες σμικρόν τι παρακλίνοντες: καὶ τό γε“ὕδωρ”καὶ τὰς“κύνας”καὶ ἄλλα πολλά.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔστι ταῦτα.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐ τοίνυν δεῖ ταῦτα προσβιάζεσθαι, ἐπεὶ ἔχοι γ᾽ ἄν τις εἰπεῖν περὶ αὐτῶν. τὸ μὲν οὖν πῦρ καὶ τὸ ὕδωρ ταύτῃ
                <milestone unit="section" n="410b"/>
                ἀπωθοῦμαι: ὁ δὲ δὴ ἀὴρ ἆρά γε, ὦ Ἑρμόγενες, ὅτι
                <term>
                    αἴρει
                </term>
                τὰ ἀπὸ τῆς γῆς,“ἀὴρ”κέκληται; ἢ ὅτι
                <term>
                    ἀεὶ ῥεῖ
                </term>
                ; ἢ ὅτι πνεῦμα ἐξ αὐτοῦ γίγνεται ῥέοντος; οἱ γὰρ ποιηταί που τὰ πνεύματα“ἀήτας”καλοῦσιν: ἴσως οὖν λέγει, ὥσπερ ἂν εἰ εἴποι
                <term>
                    πνευματόρρουν
                </term>
                ,“ἀητόρρουν”[ὅθεν δὴ βούλεται αὐτὸν οὕτως εἰπεῖν, ὅτι ἐστὶν ἀήρ]. τὸν δὲ αἰθέρα τῇδέ πῃ ὑπολαμβάνω, ὅτι
                <term>
                    ἀεὶ θεῖ
                </term>
                περὶ τὸν
                <term>
                    ἀέρα
                </term>
                ῥέων“ἀειθεὴρ”δικαίως ἂν καλοῖτο. γῆ δὲ μᾶλλον σημαίνει ὃ βούλεται ἐάν τις
                <milestone unit="section" n="410c"/>
                “γαῖαν”ὀνομάσῃ: γαῖα γὰρ
                <term>
                    γεννήτειρα
                </term>
                ἂν εἴη ὀρθῶς κεκλημένη, ὥς φησιν Ὅμηρος: τὸ γὰρ“γεγάασιν”γεγεννῆσθαι λέγει. εἶεν: τί οὖν ἡμῖν ἦν τὸ μετὰ τοῦτο;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ὧραι, ὦ Σώκρατες, καὶ ἐνιαυτὸς καὶ ἔτος.
            </p>
        </sp>
        <sp>
            <speaker>
                Σωκράτης
            </speaker>
            <p>
                αἱ μὲν δὴ ὧραι Ἀττικιστὶ ὡς τὸ παλαιὸν ῥητέον, εἴπερ βούλει τὸ εἰκὸς εἰδέναι:
                <term>
                    ΗΟΡΑΙ
                </term>
                γάρ εἰσι διὰ τὸ ὁρίζειν χειμῶνάς τε καὶ θέρη καὶ πνεύματα καὶ τοὺς καρποὺς τοὺς ἐκ τῆς γῆς: ὁρίζουσαι δὲ δικαίως ἂν“ὅραι”καλοῖντο.
                <milestone unit="section" n="410d"/>
                ἐνιαυτὸς δὲ καὶ ἔτος κινδυνεύει ἕν τι εἶναι. τὸ γὰρ τὰ φυόμενα καὶ τὰ γιγνόμενα ἐν μέρει ἕκαστον προάγον εἰς φῶς καὶ αὐτὸ ἐν αὑτῷ ἐξετάζον, τοῦτο, ὥσπερ ἐν τοῖς πρόσθεν τὸ τοῦ Διὸς ὄνομα δίχα διῃρημένον οἱ μὲν Ζῆνα, οἱ δὲ Δία ἐκάλουν, οὕτω καὶ ἐνταῦθα οἱ μὲν“ἐνιαυτόν,”ὅτι
                <term>
                    ἐν ἑαυτῷ
                </term>
                , οἱ δὲ“ἔτος,”ὅτι
                <term>
                    ἐτάζει
                </term>
                : ὁ δὲ ὅλος λόγος ἐστὶν τὸ“ἐν ἑαυτῷ ἐτάζον”τοῦτο προσαγορεύεσθαι ἓν ὂν δίχα, ὥστε δύο ὀνόματα γεγονέναι,“ἐνιαυτόν”τε καὶ
                <milestone unit="section" n="410e"/>
                “ἔτος,”ἐξ ἑνὸς λόγου.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἀλλὰ δῆτα, ὦ Σώκρατες, πολὺ ἐπιδίδως.
            </p>
        </sp>
        <sp>
            <speaker>
                Σωκράτης
            </speaker>
            <p>
                πόρρω ἤδη οἶμαι φαίνομαι σοφίας ἐλαύνειν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ μὲν οὖν.
            </p>
        </sp>
        <sp>
            <speaker>
                Σωκράτης
            </speaker>
            <p>
                τάχα μᾶλλον φήσεις.
                <milestone unit="page" n="411"/>
                <milestone unit="section" n="411a"/>
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἀλλὰ μετὰ τοῦτο τὸ εἶδος ἔγωγε ἡδέως ἂν θεασαίμην ταῦτα τὰ καλὰ ὀνόματα τίνι ποτὲ ὀρθότητι κεῖται, τὰ περὶ τὴν ἀρετήν, οἷον“φρόνησίς”τε καὶ“σύνεσις”καὶ“δικαιοσύνη”καὶ τἆλλα τὰ τοιαῦτα πάντα.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἐγείρεις μέν, ὦ ἑταῖρε, οὐ φαῦλον γένος ὀνομάτων: ὅμως δὲ ἐπειδήπερ τὴν λεοντῆν ἐνδέδυκα, οὐκ ἀποδειλιατέον ἀλλ᾽ ἐπισκεπτέον, ὡς ἔοικε, φρόνησιν καὶ σύνεσιν καὶ γνώμην καὶ ἐπιστήμην καὶ τἆλλα δὴ ἃ φῂς πάντα ταῦτα τὰ
                <milestone unit="section" n="411b"/>
                καλὰ ὀνόματα.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ μὲν οὖν οὐ δεῖ ἡμᾶς προαποστῆναι.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ μήν, νὴ τὸν κύνα, δοκῶ γέ μοι οὐ κακῶς μαντεύεσθαι, ὃ καὶ νυνδὴ ἐνενόησα, ὅτι οἱ πάνυ παλαιοὶ ἄνθρωποι οἱ τιθέμενοι τὰ ὀνόματα παντὸς μᾶλλον, ὥσπερ καὶ τῶν νῦν οἱ πολλοὶ τῶν σοφῶν ὑπὸ τοῦ πυκνὰ περιστρέφεσθαι ζητοῦντες ὅπῃ ἔχει τὰ ὄντα εἰλιγγιῶσιν, κἄπειτα αὐτοῖς φαίνεται περιφέρεσθαι τὰ πράγματα καὶ πάντως
                <milestone unit="section" n="411c"/>
                φέρεσθαι. αἰτιῶνται δὴ οὐ τὸ ἔνδον τὸ παρὰ σφίσιν πάθος αἴτιον εἶναι ταύτης τῆς δόξης, ἀλλὰ αὐτὰ τὰ πράγματα οὕτω πεφυκέναι, οὐδὲν αὐτῶν μόνιμον εἶναι οὐδὲ βέβαιον, ἀλλὰ ῥεῖν καὶ φέρεσθαι καὶ μεστὰ εἶναι πάσης φορᾶς καὶ γενέσεως ἀεί. λέγω δὴ ἐννοήσας πρὸς πάντα τὰ νυνδὴ ὀνόματα.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πῶς δὴ τοῦτο, ὦ Σώκρατες;
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐ κατενόησας ἴσως τὰ ἄρτι λεγόμενα ὅτι παντάπασιν ὡς φερομένοις τε καὶ ῥέουσι καὶ γιγνομένοις τοῖς πράγμασι τὰ ὀνόματα ἐπίκειται.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οὐ πάνυ ἐνεθυμήθην.
                <milestone unit="section" n="411d"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ μὴν πρῶτον μὲν τοῦτο ὃ πρῶτον εἴπομεν παντάπασιν ὡς ἐπὶ τοιούτων ἐστίν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τὸ ποῖον;
            </p>
        </sp>
        <sp>
            <speaker>
                Σωκράτης
            </speaker>
            <p>
                ἡ“φρόνησις”:
                <term>
                    φορᾶς
                </term>
                γάρ ἐστι καὶ
                <term>
                    ῥοῦ νόησις
                </term>
                . εἴη δ᾽ ἂν καὶ
                <term>
                    ὄνησιν
                </term>
                ὑπολαβεῖν
                <term>
                    φορᾶς
                </term>
                : ἀλλ᾽ οὖν περί γε τὸ φέρεσθαί ἐστιν. εἰ δὲ βούλει, ἡ“γνώμη”παντάπασιν δηλοῖ
                <term>
                    γονῆς
                </term>
                σκέψιν καὶ
                <term>
                    νώμησιν
                </term>
                : τὸ γὰρ“νωμᾶν”καὶ τὸ“σκοπεῖν”ταὐτόν. εἰ δὲ βούλει, αὐτὸ ἡ“νόησις”τοῦ
                <term>
                    νέου
                </term>
                ἐστὶν
                <term>
                    ἕσις
                </term>
                , τὸ δὲ νέα εἶναι τὰ ὄντα σημαίνει
                <milestone unit="section" n="411e"/>
                γιγνόμενα ἀεὶ εἶναι: τούτου οὖν ἐφίεσθαι τὴν ψυχὴν μηνύει τὸ ὄνομα ὁ θέμενος τὴν“νεόεσιν.”οὐ γὰρ“νόησις”τὸ ἀρχαῖον ἐκαλεῖτο, ἀλλ᾽ ἀντὶ τοῦ ἦτα εἶ ἔδει λέγειν δύο,“νοέεσιν.”“σωφροσύνη”δὲ
                <term>
                    σωτηρία
                </term>
                οὗ νυνδὴ ἐσκέμμεθα,
                <milestone unit="page" n="412"/>
                <milestone unit="section" n="412a"/>
                <term>
                    φρονήσεως
                </term>
                . καὶ μὴν ἥ γε ἐπιστήμη μηνύει ὡς φερομένοις τοῖς πράγμασιν
                <term>
                    ἑπομένης
                </term>
                τῆς ψυχῆς τῆς ἀξίας λόγου, καὶ οὔτε ἀπολειπομένης οὔτε προθεούσης: διὸ δὴ ἐμβάλλοντας δεῖ τὸ εἶ“ἑπεϊστήμην”αὐτὴν ὀνομάζειν.“σύνεσις”δ᾽ αὖ οὕτω μὲν δόξειεν ἂν ὥσπερ συλλογισμὸς εἶναι, ὅταν δὲ συνιέναι λέγῃ, ταὐτὸν παντάπασιν τῷ ἐπίστασθαι συμβαίνει λεγόμενον: συμπορεύεσθαι γὰρ λέγει
                <milestone unit="section" n="412b"/>
                τὴν ψυχὴν τοῖς πράγμασι τὸ“συνιέναι.”ἀλλὰ μὴν ἥ γε“σοφία”φορᾶς ἐφάπτεσθαι σημαίνει. σκοτωδέστερον δὲ τοῦτο καὶ ξενικώτερον: ἀλλὰ δεῖ ἐκ τῶν ποιητῶν ἀναμιμνῄσκεσθαι ὅτι πολλαχοῦ λέγουσιν περὶ ὅτου ἂν τύχωσιν τῶν ἀρχομένων ταχὺ προϊέναι“ἐσύθη”φασίν. Λακωνικῷ δὲ ἀνδρὶ τῶν εὐδοκίμων καὶ ὄνομα ἦν“Σοῦς”: τὴν γὰρ ταχεῖαν ὁρμὴν οἱ Λακεδαιμόνιοι τοῦτο καλοῦσιν. ταύτης οὖν τῆς φορᾶς
                <term>
                    ἐπαφὴν
                </term>
                σημαίνει ἡ σοφία, ὡς φερομένων τῶν ὄντων.
                <milestone unit="section" n="412c"/>
                καὶ μὴν τό γε“ἀγαθόν,”τοῦτο τῆς φύσεως πάσης τῷ
                <term>
                    ἀγαστῷ
                </term>
                βούλεται τὸ ὄνομα ἐπικεῖσθαι. ἐπειδὴ γὰρ πορεύεται τὰ ὄντα, ἔνι μὲν ἄρ᾽ αὐτοῖς τάχος, ἔνι δὲ βραδυτής. ἔστιν οὖν οὐ πᾶν τὸ ταχὺ ἀλλὰ τὶ αὐτοῦ ἀγαστόν. τοῦ
                <term>
                    θοοῦ
                </term>
                δὴ τῷ
                <term>
                    ἀγαστῷ
                </term>
                αὕτη ἡ ἐπωνυμία ἐστίν,“τἀγαθόν.”
                <milestone unit="para" ed="P"/>
                “δικαιοσύνη”δέ, ὅτι μὲν ἐπὶ τῇ τοῦ
                <term>
                    δικαίου συνέσει
                </term>
                τοῦτο κεῖται τὸ ὄνομα, ῥᾴδιον συμβαλεῖν: αὐτὸ δὲ τὸ“δίκαιον”χαλεπόν. καὶ γὰρ δὴ καὶ ἔοικε μέχρι μέν του ὁμολογεῖσθαι
                <milestone unit="section" n="412d"/>
                παρὰ πολλῶν, ἔπειτα δὲ ἀμφισβητεῖσθαι. ὅσοι γὰρ ἡγοῦνται τὸ πᾶν εἶναι ἐν πορείᾳ, τὸ μὲν πολὺ αὐτοῦ ὑπολαμβάνουσιν τοιοῦτόν τι εἶναι οἷον οὐδὲν ἄλλο ἢ χωρεῖν, διὰ δὲ τούτου παντὸς εἶναί τι διεξιόν, δι᾽ οὗ πάντα τὰ γιγνόμενα γίγνεσθαι: εἶναι δὲ τάχιστον τοῦτο καὶ λεπτότατον. οὐ γὰρ ἂν δύνασθαι ἄλλως διὰ τοῦ ὄντος ἰέναι παντός, εἰ μὴ λεπτότατόν τε ἦν ὥστε αὐτὸ μηδὲν στέγειν, καὶ τάχιστον ὥστε χρῆσθαι ὥσπερ ἑστῶσι τοῖς ἄλλοις. ἐπεὶ δ᾽ οὖν ἐπιτροπεύει τὰ
                <milestone unit="section" n="412e"/>
                ἄλλα πάντα
                <term>
                    διαϊόν
                </term>
                , τοῦτο τὸ ὄνομα ἐκλήθη ὀρθῶς“δίκαιον,”εὐστομίας ἕνεκα τὴν τοῦ κάππα δύναμιν προσλαβόν. μέχρι μὲν οὖν ἐνταῦθα, ὃ νυνδὴ ἐλέγομεν, παρὰ πολλῶν ὁμολογεῖται
                <milestone unit="page" n="413"/>
                <milestone unit="section" n="413a"/>
                τοῦτο εἶναι τὸ δίκαιον: ἐγὼ δέ, ὦ Ἑρμόγενες, ἅτε λιπαρὴς ὢν περὶ αὐτοῦ, ταῦτα μὲν πάντα διαπέπυσμαι ἐν ἀπορρήτοις, ὅτι τοῦτό ἐστι τὸ δίκαιον καὶ τὸ αἴτιον—δι᾽ ὃ γὰρ γίγνεται, τοῦτ᾽ ἔστι τὸ αἴτιον—καὶ“Δία”καλεῖν ἔφη τις τοῦτο ὀρθῶς ἔχειν διὰ ταῦτα. ἐπειδὰν δ᾽ ἠρέμα αὐτοὺς ἐπανερωτῶ ἀκούσας ταῦτα μηδὲν ἧττον:“τί οὖν ποτ᾽ ἔστιν, ὦ ἄριστε, δίκαιον, εἰ τοῦτο οὕτως ἔχει;”δοκῶ τε ἤδη μακρότερα τοῦ προσήκοντος ἐρωτᾶν καὶ ὑπὲρ τὰ ἐσκαμμένα
                <milestone unit="section" n="413b"/>
                ἅλλεσθαι. ἱκανῶς γάρ μέ φασι πεπύσθαι[ἀκηκοέναι]καὶ ἐπιχειροῦσιν, βουλόμενοι ἀποπιμπλάναι με, ἄλλος ἄλλα ἤδη λέγειν, καὶ οὐκέτι συμφωνοῦσιν. ὁ μὲν γὰρ τίς φησιν τοῦτο εἶναι δίκαιον, τὸν ἥλιον: τοῦτον γὰρ μόνον
                <term>
                    διαϊόντα
                </term>
                καὶ
                <term>
                    κάοντα
                </term>
                ἐπιτροπεύειν τὰ ὄντα. ἐπειδὰν οὖν τῳ λέγω αὐτὸ ἅσμενος ὡς καλόν τι ἀκηκοώς, καταγελᾷ μου οὗτος ἀκούσας καὶ ἐρωτᾷ εἰ οὐδὲν δίκαιον οἶμαι εἶναι ἐν τοῖς ἀνθρώποις ἐπειδὰν
                <milestone unit="section" n="413c"/>
                ὁ ἥλιος δύῃ. λιπαροῦντος οὖν ἐμοῦ ὅτι αὖ ἐκεῖνος λέγει αὐτό, τὸ πῦρ φησιν: τοῦτο δὲ οὐ ῥᾴδιόν ἐστιν εἰδέναι. ὁ δὲ οὐκ αὐτὸ τὸ πῦρ φησιν, ἀλλ᾽ αὐτὸ τὸ θερμὸν τὸ ἐν τῷ πυρὶ ἐνόν. ὁ δὲ τούτων μὲν πάντων καταγελᾶν φησιν, εἶναι δὲ τὸ δίκαιον ὃ λέγει Ἀναξαγόρας, νοῦν εἶναι τοῦτο: αὐτοκράτορα γὰρ αὐτὸν ὄντα καὶ οὐδενὶ μεμειγμένον πάντα φησὶν αὐτὸν κοσμεῖν τὰ πράγματα διὰ πάντων ἰόντα. ἐνταῦθα δὴ ἐγώ, ὦ φίλε, πολὺ ἐν πλείονι ἀπορίᾳ εἰμὶ ἢ πρὶν ἐπιχειρῆσαι μανθάνειν
                <milestone unit="section" n="413d"/>
                περὶ τοῦ δικαίου ὅτι ποτ᾽ ἔστιν. ἀλλ᾽ οὖν οὗπερ ἕνεκα ἐσκοποῦμεν, τό γε ὄνομα τοῦτο φαίνεται αὐτῷ διὰ ταῦτα κεῖσθαι.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                φαίνῃ μοι, ὦ Σώκρατες, ταῦτα μὲν ἀκηκοέναι του καὶ οὐκ αὐτοσχεδιάζειν.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δὲ τἆλλα;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οὐ πάνυ.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἄκουε δή: ἴσως γὰρ ἄν σε καὶ τὰ ἐπίλοιπα ἐξαπατήσαιμι ὡς οὐκ ἀκηκοὼς λέγω. μετὰ γὰρ δικαιοσύνην τί ἡμῖν λείπεται; ἀνδρείαν οἶμαι οὔπω διήλθομεν. ἀδικία μὲν γὰρ
                <milestone unit="section" n="413e"/>
                δῆλον ὅτι ἐστὶν ὄντος ἐμπόδισμα τοῦ διαϊόντος, ἀνδρεία δὲ σημαίνει ὡς ἐν μάχῃ ἐπονομαζομένης τῆς ἀνδρείας—μάχην δ᾽ εἶναι ἐν τῷ ὄντι, εἴπερ ῥεῖ, οὐκ ἄλλο τι ἢ τὴν ἐναντίαν ῥοήν—ἐὰν οὖν τις ἐξέλῃ τὸ δέλτα τοῦ ὀνόματος τῆς ἀνδρείας, αὐτὸ μηνύει τὸ ἔργον τὸ ὄνομα ἡ“ἀνρεία.”δῆλον οὖν ὅτι οὐ πάσῃ ῥοῇ ἡ ἐναντία ῥοὴ ἀνδρεία ἐστίν, ἀλλὰ τῇ παρὰ
                <milestone unit="page" n="414"/>
                <milestone unit="section" n="414a"/>
                τὸ δίκαιον ῥεούσῃ: οὐ γὰρ ἂν ἐπῃνεῖτο ἡ ἀνδρεία. καὶ τὸ“ἄρρεν”καὶ ὁ“ἀνὴρ”ἐπὶ παραπλησίῳ τινὶ τούτῳ ἐστί, τῇ
                <term>
                    ἄνῳ ῥοῇ
                </term>
                .“γυνὴ”δὲ
                <term>
                    γονή
                </term>
                μοι φαίνεται βούλεσθαι εἶναι. τὸ δὲ“θῆλυ”ἀπὸ τῆς
                <term>
                    θηλῆς
                </term>
                τι φαίνεται ἐπωνομάσθαι: ἡ δὲ“θηλὴ”ἆρά γε, ὦ Ἑρμόγενες, ὅτι
                <term>
                    τεθηλέναι
                </term>
                ποιεῖ ὥσπερ τὰ ἀρδόμενα;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔοικέν γε, ὦ Σώκρατες.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ μὴν αὐτό γε τὸ“θάλλειν”τὴν αὔξην μοι δοκεῖ ἀπεικάζειν τὴν τῶν νέων, ὅτι ταχεῖα καὶ ἐξαιφνιδία γίγνεται.
                <milestone unit="section" n="414b"/>
                οἷόνπερ οὖν μεμίμηται τῷ ὀνόματι, συναρμόσας ἀπὸ τοῦ
                <term>
                    θεῖν
                </term>
                καὶ
                <term>
                    ἅλλεσθαι
                </term>
                τὸ ὄνομα. ἀλλ᾽ οὐ γὰρ ἐπισκοπεῖς με ὥσπερ ἐκτὸς δρόμου φερόμενον ἐπειδὰν λείου ἐπιλάβωμαι: ἐπίλοιπα δὲ ἡμῖν ἔτι συχνὰ τῶν δοκούντων σπουδαίων εἶναι.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἀληθῆ λέγεις.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὧν γ᾽ ἔστιν ἓν καὶ“τέχνην”ἰδεῖν ὅτι ποτὲ βούλεται εἶναι.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ μὲν οὖν.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν τοῦτό γε
                <term>
                    ἕξιν νοῦ
                </term>
                σημαίνει, τὸ μὲν ταῦ
                <milestone unit="section" n="414c"/>
                ἀφελόντι, ἐμβαλόντι δὲ οὖ μεταξὺ τοῦ χεῖ καὶ τοῦ νῦ καὶ τοῦ νῦ καὶ τοῦ ἦτα;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                καὶ μάλα γε γλίσχρως, ὦ Σώκρατες.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὦ μακάριε, οὐκ οἶσθ᾽ ὅτι τὰ πρῶτα ὀνόματα τεθέντα κατακέχωσται ἤδη ὑπὸ τῶν βουλομένων τραγῳδεῖν αὐτά, περιτιθέντων γράμματα καὶ ἐξαιρούντων εὐστομίας ἕνεκα καὶ πανταχῇ στρεφόντων, καὶ ὑπὸ καλλωπισμοῦ καὶ ὑπὸ χρόνου. ἐπεὶ ἐν τῷ“κατόπτρῳ”οὐ δοκεῖ[σοι]ἄτοπον εἶναι τὸ ἐμβεβλῆσθαι τὸ ῥῶ; ἀλλὰ τοιαῦτα οἶμαι ποιοῦσιν οἱ τῆς μὲν
                <milestone unit="section" n="414d"/>
                ἀληθείας οὐδὲν φροντίζοντες, τὸ δὲ στόμα πλάττοντες, ὥστ᾽ ἐπεμβάλλοντες πολλὰ ἐπὶ τὰ πρῶτα ὀνόματα τελευτῶντες ποιοῦσιν μηδ᾽ ἂν ἕνα ἀνθρώπων συνεῖναι ὅτι ποτὲ βούλεται τὸ ὄνομα: ὥσπερ καὶ τὴν Σφίγγα ἀντὶ“φικὸς”“σφίγγα”καλοῦσιν, καὶ ἄλλα πολλά.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ταῦτα μὲν ἔστιν οὕτως, ὦ Σώκρατες.
            </p>
        </sp>
        <sp>
            <speaker>
                Σωκράτης
            </speaker>
            <p>
                εἰ δ᾽ αὖ τις ἐάσει καὶ ἐντιθέναι καὶ ἐξαιρεῖν ἅττ᾽ ἂν βούληταί τις εἰς τὰ ὀνόματα, πολλὴ εὐπορία ἔσται καὶ πᾶν ἂν παντί τις ὄνομα πράγματι προσαρμόσειεν.
                <milestone unit="section" n="414e"/>
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἀληθῆ λέγεις.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀληθῆ μέντοι. ἀλλὰ τὸ μέτριον οἶμαι δεῖ φυλάττειν καὶ τὸ εἰκὸς σὲ τὸν σοφὸν ἐπιστάτην.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                βουλοίμην ἄν.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ ἐγώ σοι συμβούλομαι, ὦ Ἑρμόγενες. ἀλλὰ μὴ
                <milestone unit="page" n="415"/>
                <milestone unit="section" n="415a"/>
                λίαν, ὦ δαιμόνιε, ἀκριβολογοῦ,
                <quote type="Verse">
                    “μή μ᾽ ἀπογυιώσῃς μένεος.”
                </quote>
                <bibl n="Hom. Il. 6.265">
                    Hom. Il. 6.265
                </bibl>
                ἔρχομαι γὰρ ἐπὶ τὴν κορυφὴν ὧν εἴρηκα, ἐπειδὰν μετὰ τέχνην μηχανὴν ἐπισκεψώμεθα.“μηχανὴ”γάρ μοι δοκεῖ τοῦ
                <term>
                    ἄνειν ἐπὶ πολὺ
                </term>
                σημεῖον εἶναι: τὸ γὰρ“μῆκός”πως τὸ
                <term>
                    πολὺ
                </term>
                σημαίνει: ἐξ ἀμφοῖν οὖν τούτοιν σύγκειται,“μήκους”τε καὶ τοῦ“ἄνειν,”τὸ ὄνομα ἡ“μηχανή.”ἀλλ᾽, ὅπερ νυνδὴ εἶπον, ἐπὶ τὴν κορυφὴν δεῖ τῶν εἰρημένων ἐλθεῖν:“ἀρετὴ”γὰρ καὶ“κακία”ὅτι βούλεται τὰ ὀνόματα
                <milestone unit="section" n="415b"/>
                ζητητέα. τὸ μὲν οὖν ἕτερον οὔπω καθορῶ, τὸ δ᾽ ἕτερον δοκεῖ μοι κατάδηλον εἶναι. συμφωνεῖ γὰρ τοῖς ἔμπροσθεν πᾶσιν. ἅτε γὰρ ἰόντων τῶν πραγμάτων, πᾶν τὸ
                <term>
                    κακῶς ἰὸν
                </term>
                “κακία”ἂν εἴη: τοῦτο δὲ ὅταν ἐν ψυχῇ ᾖ, τὸ κακῶς ἰέναι ἐπὶ τὰ πράγματα, μάλιστα τὴν τοῦ ὅλου ἐπωνυμίαν ἔχει τῆς κακίας. τὸ δὲ κακῶς ἰέναι ὅτι ποτ᾽ ἔστιν, δοκεῖ μοι δηλοῦν καὶ ἐν τῇ“δειλίᾳ,”ὃ οὔπω διήλθομεν ἀλλ᾽
                <milestone unit="section" n="415c"/>
                ὑπερέβημεν, δέον αὐτὸ μετὰ τὴν ἀνδρείαν σκέψασθαι: δοκοῦμεν δέ μοι καὶ ἄλλα πολλὰ ὑπερβεβηκέναι. ἡ δ᾽ οὖν δειλία τῆς ψυχῆς σημαίνει δεσμὸν εἶναι ἰσχυρόν: τὸ γὰρ“λίαν”ἰσχύς τίς ἐστιν.
                <term>
                    δεσμὸς
                </term>
                οὖν ὁ
                <term>
                    λίαν
                </term>
                καὶ ὁ μέγιστος τῆς ψυχῆς ἡ δειλία ἂν εἴη: ὥσπερ γε καὶ ἡ ἀπορία κακόν, καὶ πᾶν, ὡς ἔοικεν, ὅτι ἂν ἐμποδὼν ᾖ τῷ ἰέναι καὶ πορεύεσθαι. τοῦτ᾽ οὖν φαίνεται τὸ κακῶς ἰέναι δηλοῦν, τὸ ἰσχομένως τε καὶ ἐμποδιζομένως πορεύεσθαι, ὃ δὴ ψυχὴ ὅταν ἔχῃ, κακίᾳ μεστὴ γίγνεται. εἰ δ᾽ ἐπὶ τοιούτοις ἡ“κακία”ἐστὶν τοὔνομα, τοὐναντίον τούτου ἡ“ἀρετὴ”ἂν εἴη, σημαῖνον πρῶτον
                <milestone unit="section" n="415d"/>
                μὲν εὐπορίαν, ἔπειτα δὲ λελυμένην τὴν ῥοὴν τῆς ἀγαθῆς ψυχῆς εἶναι ἀεί, ὥστε τὸ
                <term>
                    ἀσχέτως
                </term>
                καὶ τὸ
                <term>
                    ἀκωλύτως ἀεὶ ῥέον
                </term>
                ἐπωνυμίαν εἴληφεν, ὡς ἔοικε, τοῦτο τοὔνομα, ὃ ὀρθῶς μὲν ἔχει“ἀειρείτην”καλεῖν,[ἴσως δὲ αἱρετὴν λέγει, ὡς οὔσης ταύτης τῆς ἕξεως αἱρετωτάτης,]συγκεκρότηται δὲ καὶ καλεῖται“ἀρετή.”καὶ ἴσως με αὖ φήσεις πλάττειν: ἐγὼ δέ φημι, εἴπερ ὃ ἔμπροσθεν εἶπον ὀρθῶς ἔχει, ἡ“κακία,”
                <milestone unit="section" n="415e"/>
                καὶ τοῦτο τὸ ὄνομα τὴν“ἀρετὴν”ὀρθῶς ἔχειν.
                <milestone unit="page" n="416"/>
                <milestone unit="section" n="416a"/>
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τὸ δὲ δὴ“κακόν,”δι᾽ οὗ πολλὰ τῶν ἔμπροσθεν εἴρηκας, τί ἂν νοοῖ τοὔνομα;
            </p>
        </sp>
        <sp>
            <speaker>
                Σωκράτης
            </speaker>
            <p>
                ἄτοπόν τι νὴ Δία ἔμοιγε δοκεῖ καὶ χαλεπὸν συμβαλεῖν. ἐπάγω οὖν καὶ τούτῳ ἐκείνην τὴν μηχανήν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ποίαν ταύτην;
            </p>
        </sp>
        <sp>
            <speaker>
                Σωκράτης
            </speaker>
            <p>
                τὴν τοῦ βαρβαρικόν τι καὶ τοῦτο φάναι εἶναι.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                καὶ ἔοικάς γε ὀρθῶς λέγοντι. ἀλλ᾽ εἰ δοκεῖ, ταῦτα μὲν ἐῶμεν, τὸ δὲ“καλὸν”καὶ[τὸ]“αἰσχρὸν”πειρώμεθα ἰδεῖν πῇ εὐλόγως ἔχει.
            </p>
        </sp>
        <sp>
            <speaker>
                Σωκράτης
            </speaker>
            <p>
                τὸ μὲν τοίνυν“αἰσχρὸν”καὶ δὴ κατάδηλόν μοι
                <milestone unit="section" n="416b"/>
                φαίνεται ὃ νοεῖ: καὶ τοῦτο γὰρ τοῖς ἔμπροσθεν ὁμολογεῖται. τὸ γὰρ ἐμποδίζον καὶ ἴσχον τῆς ῥοῆς τὰ ὄντα λοιδορεῖν μοι φαίνεται διὰ παντὸς ὁ τὰ ὀνόματα τιθείς, καὶ νῦν τῷ
                <term>
                    ἀεὶ ἴσχοντι τὸν ῥοῦν
                </term>
                τοῦτο τὸ ὄνομα ἔθετο τὸ“ἀεισχοροῦν”: νῦν δὲ συγκροτήσαντες“αἰσχρὸν”καλοῦσιν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τί δὲ τὸ“καλόν”;
            </p>
        </sp>
        <sp>
            <speaker>
                Σωκράτης
            </speaker>
            <p>
                τοῦτο χαλεπώτερον κατανοῆσαι. καίτοι λέγει γε αὐτό: ἁρμονίᾳ μόνον καὶ μήκει τοῦ οὖ παρῆκται.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πῶς δή;
            </p>
        </sp>
        <sp>
            <speaker>
                Σωκράτης
            </speaker>
            <p>
                τῆς διανοίας τις ἔοικεν ἐπωνυμία εἶναι τοῦτο τὸ ὄνομα.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πῶς λέγεις;
                <milestone unit="section" n="416c"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                φέρε, τί οἴει σὺ εἶναι τὸ αἴτιον κληθῆναι ἑκάστῳ τῶν ὄντων; ἆρ᾽ οὐκ ἐκεῖνο τὸ τὰ ὀνόματα θέμενον;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάντως που.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν διάνοια ἂν εἴη τοῦτο ἤτοι θεῶν ἢ ἀνθρώπων ἢ ἀμφότερα;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν τὸ καλέσαν τὰ πράγματα καὶ τὸ καλοῦν ταὐτόν ἐστιν τοῦτο, διάνοια;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                φαίνεται.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν καὶ ὅσα μὲν ἂν νοῦς τε καὶ διάνοια ἐργάσηται, ταῦτά ἐστι τὰ ἐπαινετά, ἃ δὲ μή, ψεκτά;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
                <milestone unit="section" n="416d"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                τὸ οὖν ἰατρικὸν ἰατρικὰ ἐργάζεται καὶ τὸ τεκτονικὸν τεκτονικά; ἢ πῶς λέγεις;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οὕτως ἔγωγε.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ τὸ καλοῦν ἄρα καλά;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                δεῖ γέ τοι.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἔστι δέ γε τοῦτο, ὥς φαμεν, διάνοια;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὀρθῶς ἄρα φρονήσεως αὕτη ἡ ἐπωνυμία ἐστὶν τὸ“καλὸν”τῆς τὰ τοιαῦτα ἀπεργαζομένης, ἃ δὴ καλὰ φάσκοντες εἶναι ἀσπαζόμεθα.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                φαίνεται.
                <milestone unit="section" n="416e"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                τί οὖν ἔτι ἡμῖν λοιπὸν τῶν τοιούτων;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ταῦτα τὰ περὶ τὸ ἀγαθόν τε καὶ καλόν, συμφέροντά
                <milestone unit="page" n="417"/>
                <milestone unit="section" n="417a"/>
                τε καὶ λυσιτελοῦντα καὶ ὠφέλιμα καὶ κερδαλέα καὶ τἀναντία τούτων.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν τὸ μὲν“συμφέρον”ἤδη που κἂν σὺ εὕροις ἐκ τῶν πρότερον ἐπισκοπῶν: τῆς γὰρ ἐπιστήμης ἀδελφόν τι φαίνεται. οὐδὲν γὰρ ἄλλο δηλοῖ ἢ τὴν
                <term>
                    ἅμα φορὰν
                </term>
                τῆς ψυχῆς μετὰ τῶν πραγμάτων, καὶ τὰ ὑπὸ τοῦ τοιούτου πραττόμενα“συμφέροντά”τε καὶ“σύμφορα”κεκλῆσθαι ἀπὸ τοῦ συμπεριφέρεσθαι ἔοικε, τὸ δέ γε“κερδαλέον”ἀπὸ τοῦ
                <milestone unit="section" n="417b"/>
                κέρδους.“κέρδος”δὲ νῦ ἀντὶ τοῦ δέλτα ἀποδιδόντι ἐς τὸ ὄνομα δηλοῖ ὃ βούλεται: τὸ γὰρ ἀγαθὸν κατ᾽ ἄλλον τρόπον ὀνομάζει. ὅτι γὰρ
                <term>
                    κεράννυται
                </term>
                ἐς πάντα διεξιόν, ταύτην αὐτοῦ τὴν δύναμιν ἐπονομάζων ἔθετο τοὔνομα: δέλτα δ᾽ ἐνθεὶς ἀντὶ τοῦ νῦ“κέρδος”ἐφθέγξατο.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                “Λυσιτελοῦν”δὲ τί δή;
            </p>
        </sp>
        <sp>
            <speaker>
                Σωκράτης
            </speaker>
            <p>
                ἔοικεν, ὦ Ἑρμόγενες, οὐχὶ καθάπερ οἱ κάπηλοι αὐτῷ χρῶνται, ἐὰν τὸ ἀνάλωμα ἀπολύῃ, οὐ ταύτῃ λέγειν
                <milestone unit="section" n="417c"/>
                μοι δοκεῖ τὸ“λυσιτελοῦν,”ἀλλ᾽ ὅτι τάχιστον ὂν τοῦ ὄντος ἵστασθαι οὐκ ἐᾷ τὰ πράγματα, οὐδὲ τέλος λαβοῦσαν τὴν φορὰν τοῦ φέρεσθαι στῆναί τε καὶ παύσασθαι, ἀλλ᾽ ἀεὶ λύει αὐτῆς ἄν τι ἐπιχειρῇ τέλος ἐγγίγνεσθαι, καὶ παρέχει ἄπαυστον καὶ ἀθάνατον αὐτήν, ταύτῃ μοι δοκεῖ ἐπιφημίσαι τὸ ἀγαθὸν λυσιτελοῦν: τὸ γὰρ τῆς φορᾶς
                <term>
                    λύον
                </term>
                τὸ
                <term>
                    τέλος
                </term>
                “λυσιτελοῦν”καλέσαι.“ὠφέλιμον”δὲ ξενικὸν τοὔνομα, ᾧ καὶ Ὅμηρος πολλαχοῦ κέχρηται, τῷ“ὀφέλλειν”: ἔστι δὲ τοῦτο τοῦ αὔξειν καὶ†ποιεῖν ἐπωνυμία.
                <milestone unit="section" n="417d"/>
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τὰ δὲ δὴ τούτων ἐναντία πῶς ἔχει ἡμῖν;
            </p>
        </sp>
        <sp>
            <speaker>
                Σωκράτης
            </speaker>
            <p>
                ὅσα μὲν ἀπόφησιν αὐτῶν, ὥς γέ μοι δοκεῖ, οὐδὲν δεῖ ταῦτα διεξιέναι.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ποῖα ταῦτα;
            </p>
        </sp>
        <sp>
            <speaker>
                Σωκράτης
            </speaker>
            <p>
                “ἀσύμφορον”καὶ“ἀνωφελὲς”καὶ“ἀλυσιτελὲς”καὶ“ἀκερδές.”
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἀληθῆ λέγεις.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀλλὰ“βλαβερόν”γε καὶ“ζημιῶδες.”
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ τὸ μέν γε“βλαβερὸν”τὸ
                <milestone unit="section" n="417e"/>
                <term>
                    βλάπτον τὸν ῥοῦν
                </term>
                εἶναι λέγει: τὸ δὲ“βλάπτον”αὖ σημαίνει
                <term>
                    βουλόμενον ἅπτειν
                </term>
                : τὸ δὲ“ἅπτειν”καὶ δεῖν ταὐτόν ἐστι, τοῦτο δὲ πανταχοῦ ψέγει. τὸ
                <term>
                    βουλόμενον
                </term>
                οὖν
                <term>
                    ἅπτειν ῥοῦν
                </term>
                ὀρθότατα μὲν ἂν εἴη“βουλαπτεροῦν,”καλλωπισθὲν δὲ καλεῖσθαί μοι φαίνεται“βλαβερόν.”
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ποικίλα γέ σοι, ὦ Σώκρατες, ἐκβαίνει τὰ ὀνόματα. καὶ γὰρ νῦν μοι ἔδοξας ὥσπερ τοῦ τῆς Ἀθηνάας νόμου προαύλιον στομαυλῆσαι, τοῦτο τὸ ὄνομα προειπὼν τὸ
                <milestone unit="page" n="418"/>
                <milestone unit="section" n="418a"/>
                “βουλαπτεροῦν.”
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκ ἐγώ, ὦ Ἑρμόγενες, αἴτιος, ἀλλ᾽ οἱ θέμενοι τὸ ὄνομα.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἀληθῆ λέγεις: ἀλλὰ δὴ τὸ“ζημιῶδες”τί ἂν εἴη;
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δ᾽ ἂν εἴη ποτὲ“ζημιῶδες”; θέασαι, ὦ Ἑρμόγενες, ὡς ἐγὼ ἀληθῆ λέγω λέγων ὅτι προστιθέντες γράμματα καὶ ἐξαιροῦντες σφόδρα ἀλλοιοῦσι τὰς τῶν ὀνομάτων διανοίας, οὕτως ὥστε σμικρὰ πάνυ παραστρέφοντες ἐνίοτε τἀναντία
                <milestone unit="section" n="418b"/>
                ποιεῖν σημαίνειν. οἷον καὶ ἐν τῷ“δέοντι”: ἐνενόησα γὰρ αὐτὸ καὶ ἀνεμνήσθην ἄρτι ἀπὸ τοῦδε ὃ ἔμελλόν σοι ἐρεῖν ὅτι ἡ μὲν νέα φωνὴ ἡμῖν ἡ καλὴ αὑτηὶ καὶ τοὐναντίον περιέτρεψε μηνύειν τὸ“δέον”καὶ τὸ“ζημιῶδες,”ἀφανίζουσα ὅτι νοεῖ, ἡ δὲ παλαιὰ ἀμφότερον δηλοῖ ὃ βούλεται τοὔνομα.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πῶς λέγεις;
            </p>
        </sp>
        <sp>
            <speaker>
                Σωκράτης
            </speaker>
            <p>
                ἐγώ σοι ἐρῶ. οἶσθα ὅτι οἱ παλαιοὶ οἱ ἡμέτεροι τῷ ἰῶτα καὶ τῷ δέλτα εὖ μάλα ἐχρῶντο, καὶ οὐχ ἥκιστα
                <milestone unit="section" n="418c"/>
                αἱ γυναῖκες, αἵπερ μάλιστα τὴν ἀρχαίαν φωνὴν σῴζουσι. νῦν δὲ ἀντὶ μὲν τοῦ ἰῶτα ἢ εἶ ἢ ἦτα μεταστρέφουσιν, ἀντὶ δὲ τοῦ δέλτα ζῆτα, ὡς δὴ μεγαλοπρεπέστερα ὄντα.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πῶς δή;
            </p>
        </sp>
        <sp>
            <speaker>
                Σωκράτης
            </speaker>
            <p>
                οἷον οἱ μὲν ἀρχαιότατοι“ἱμέραν”τὴν ἡμέραν ἐκάλουν, οἱ δὲ“ἑμέραν,”οἱ δὲ νῦν“ἡμέραν.”
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔστι ταῦτα.
            </p>
        </sp>
        <sp>
            <speaker>
                Σωκράτης
            </speaker>
            <p>
                οἶσθα οὖν ὅτι μόνον τούτων δηλοῖ τὸ ἀρχαῖον ὄνομα τὴν διάνοιαν τοῦ θεμένου; ὅτι γὰρ ἁσμένοις τοῖς
                <milestone unit="section" n="418d"/>
                ἀνθρώποις καὶ
                <term>
                    ἱμείρουσιν
                </term>
                ἐκ τοῦ σκότους τὸ φῶς ἐγίγνετο, ταύτῃ ὠνόμασαν“ἱμέραν.”
            </p>
        </sp>
        <sp>
            <speaker>
                Ἑρμογένης
            </speaker>
            <p>
                φαίνεται.
            </p>
        </sp>
        <sp>
            <speaker>
                Σωκράτης
            </speaker>
            <p>
                νῦν δέ γε τετραγῳδημένον οὐδ᾽ ἂν κατανοήσαις ὅτι βούλεται ἡ“ἡμέρα.”καίτοι τινὲς οἴονται, ὡς δὴ ἡ ἡμέρα
                <term>
                    ἥμερα
                </term>
                ποιεῖ, διὰ ταῦτα ὠνομάσθαι αὐτὴν οὕτως.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                δοκεῖ μοι.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ τό γε“ζυγὸν”οἶσθα ὅτι“δυογὸν”οἱ παλαιοὶ ἐκάλουν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ τὸ μέν γε“ζυγὸν”οὐδὲν δηλοῖ, τὸ δὲ τοῖν
                <milestone unit="section" n="418e"/>
                <term>
                    δυοῖν
                </term>
                ἕνεκα τῆς δέσεως ἐς τὴν
                <term>
                    ἀγωγὴν
                </term>
                ἐπωνόμασται“δυογὸν”δικαίως: νῦν δὲ“ζυγόν.”καὶ ἄλλα πάμπολλα οὕτως ἔχει.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                φαίνεται.
            </p>
        </sp>
        <sp>
            <speaker>
                Σωκράτης
            </speaker>
            <p>
                κατὰ ταὐτὰ τοίνυν πρῶτον μὲν τὸ“δέον”οὕτω λεγόμενον τοὐναντίον σημαίνει πᾶσι τοῖς περὶ τὸ ἀγαθὸν ὀνόμασιν: ἀγαθοῦ γὰρ ἰδέα οὖσα τὸ δέον φαίνεται δεσμὸς εἶναι καὶ κώλυμα φορᾶς, ὥσπερ ἀδελφὸν ὂν τοῦ βλαβεροῦ.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                καὶ μάλα, ὦ Σώκρατες, οὕτω φαίνεται.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀλλ᾽ οὐκ ἐὰν τῷ ἀρχαίῳ ὀνόματι χρῇ, ὃ πολὺ
                <milestone unit="page" n="419"/>
                <milestone unit="section" n="419a"/>
                μᾶλλον εἰκός ἐστιν ὀρθῶς κεῖσθαι ἢ τὸ νῦν, ἀλλ᾽ ὁμολογήσει τοῖς πρόσθεν ἀγαθοῖς, ἐὰν ἀντὶ τοῦ εἶ τὸ ἰῶτα ἀποδιδῷς, ὥσπερ τὸ παλαιόν:
                <term>
                    διϊὸν
                </term>
                γὰρ αὖ σημαίνει, ἀλλ᾽ οὐ
                <term>
                    δέον
                </term>
                , τἀγαθόν, ὅπερ δὴ ἐπαινεῖ. καὶ οὕτω οὐκ ἐναντιοῦται αὐτὸς αὑτῷ ὁ τὰ ὀνόματα τιθέμενος, ἀλλὰ“δέον”καὶ“ὠφέλιμον”καὶ“λυσιτελοῦν”καὶ“κερδαλέον”καὶ“ἀγαθὸν”καὶ“συμφέρον”καὶ“εὔπορον”τὸ αὐτὸ φαίνεται, ἑτέροις ὀνόμασι σημαῖνον τὸ διακοσμοῦν καὶ ἰὸν πανταχοῦ ἐγκεκωμιασμένον,
                <milestone unit="section" n="419b"/>
                τὸ δὲ ἴσχον καὶ δοῦν ψεγόμενον. καὶ δὴ καὶ τὸ“ζημιῶδες,”ἐὰν κατὰ τὴν ἀρχαίαν φωνὴν ἀποδῷς ἀντὶ τοῦ ζῆτα δέλτα, φανεῖταί σοι κεῖσθαι τὸ ὄνομα ἐπὶ τῷ
                <term>
                    δοῦντι
                </term>
                τὸ
                <term>
                    ἰόν
                </term>
                , ἐπονομασθὲν“δημιῶδες.”
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τί δὲ δὴ“ἡδονὴ”καὶ“λύπη”καὶ“ἐπιθυμία”καὶ τὰ τοιαῦτα, ὦ Σώκρατες;
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐ πάνυ χαλεπά μοι φαίνεται, ὦ Ἑρμόγενες. ἥ τε γὰρ“ἡδονή,”ἡ πρὸς τὴν
                <term>
                    ὄνησιν
                </term>
                ἔοικε τείνουσα πρᾶξις τοῦτο ἔχειν τὸ ὄνομα—τὸ δέλτα δὲ ἔγκειται, ὥστε“ἡδονὴ”
                <milestone unit="section" n="419c"/>
                ἀντὶ“ἡονῆς”καλεῖται—ἥ τε“λύπη”ἀπὸ τῆς
                <term>
                    διαλύσεως
                </term>
                τοῦ σώματος ἔοικεν ἐπωνομάσθαι ἣν ἐν τούτῳ τῷ
                <term>
                    πάθει
                </term>
                ἴσχει τὸ σῶμα. καὶ ἥ γε“ἀνία”τὸ ἐμποδίζον τοῦ ἰέναι. ἡ δὲ“ἀλγηδὼν”ξενικόν τι φαίνεταί μοι ἀπὸ τοῦ
                <term>
                    ἀλγεινοῦ
                </term>
                ὠνομασμένον.“ὀδύνη”δὲ ἀπὸ τῆς
                <term>
                    ἐνδύσεως
                </term>
                τῆς λύπης κεκλημένῃ ἔοικεν.“ἀχθηδὼν”δὲ καὶ παντὶ δῆλον ἀπεικασμένον τὸ ὄνομα τῷ τῆς φορᾶς βάρει.“χαρὰ”δὲ τῇ δια
                <term>
                    χύσει
                </term>
                καὶ εὐπορίᾳ τῆς
                <term>
                    ῥοῆς
                </term>
                τῆς ψυχῆς ἔοικε κεκλημένῃ.
                <milestone unit="section" n="419d"/>
                “τέρψις”δὲ ἀπὸ τοῦ
                <term>
                    τερπνοῦ
                </term>
                : τὸ δὲ“τερπνὸν”ἀπὸ τῆς διὰ τῆς ψυχῆς
                <term>
                    ἕρψεως πνοῇ
                </term>
                ἀπεικασθὲν κέκληται, ἐν δίκῃ μὲν ἂν“ἕρπνουν”καλούμενον, ὑπὸ χρόνου δὲ“τερπνὸν”παρηγμένον.“εὐφροσύνη”δὲ οὐδὲν προσδεῖται τοῦ διότι ῥηθῆναι: παντὶ γὰρ δῆλον ὅτι ἀπὸ τοῦ
                <term>
                    εὖ
                </term>
                τοῖς πράγμασι τὴν ψυχὴν
                <term>
                    συμφέρεσθαι
                </term>
                τοῦτο ἔλαβε τὸ ὄνομα,“εὐφεροσύνην”τό γε δίκαιον: ὅμως δὲ αὐτὸ καλοῦμεν“εὐφροσύνην.”οὐδ᾽“ἐπιθυμία”χαλεπόν: τῇ γὰρ
                <term>
                    ἐπὶ τὸν θυμὸν ἰούσῃ
                </term>
                <milestone unit="section" n="419e"/>
                δυνάμει δῆλον ὅτι τοῦτο ἐκλήθη τὸ ὄνομα.“θυμὸς”δὲ ἀπὸ τῆς
                <term>
                    θύσεως
                </term>
                καὶ ζέσεως τῆς ψυχῆς ἔχοι ἂν τοῦτο τὸ ὄνομα. ἀλλὰ μὴν“ἵμερός”γε τῷ μάλιστα ἕλκοντι τὴν ψυχὴν ῥῷ
                <milestone unit="page" n="420"/>
                <milestone unit="section" n="420a"/>
                ἐπωνομάσθη: ὅτι γὰρ
                <term>
                    ἱέμενος ῥεῖ
                </term>
                καὶ
                <term>
                    ἐφιέμενος
                </term>
                τῶν πραγμάτων, καὶ οὕτω δὴ ἐπισπᾷ σφόδρα τὴν ψυχὴν διὰ τὴν
                <term>
                    ἕσιν
                </term>
                τῆς
                <term>
                    ῥοῆς
                </term>
                , ἀπὸ ταύτης οὖν πάσης τῆς δυνάμεως“ἵμερος”ἐκλήθη. καὶ μὴν“πόθος”αὖ καλεῖται σημαίνων οὐ τοῦ παρόντος εἶναι[ἱμέρου τε καὶ ῥεύματος]ἀλλὰ τοῦ
                <term>
                    ἄλλοθί που ὄντος
                </term>
                καὶ
                <term>
                    ἀπόντος
                </term>
                , ὅθεν“πόθος”ἐπωνόμασται ὃς τότε, ὅταν παρῇ οὗ τις ἐφίετο,“ἵμερος”ἐκαλεῖτο: ἀπογενομένου δὲ ὁ αὐτὸς οὗτος“πόθος”ἐκλήθη.“ἔρως”δέ, ὅτι
                <term>
                    εἰσρεῖ ἔξωθεν
                </term>
                καὶ οὐκ οἰκεία ἐστὶν ἡ ῥοὴ
                <milestone unit="section" n="420b"/>
                αὕτη τῷ ἔχοντι ἀλλ᾽ ἐπείσακτος διὰ τῶν ὀμμάτων, διὰ ταῦτα ἀπὸ τοῦ
                <term>
                    ἐσρεῖν
                </term>
                “ἔσρος”τό γε παλαιὸν ἐκαλεῖτο—τῷ γὰρ οὖ ἀντὶ τοῦ ὦ ἐχρώμεθα—νῦν δ᾽“ἔρως”κέκληται διὰ τὴν τοῦ ὦ ἀντὶ τοῦ οὖ μεταλλαγήν. ἀλλὰ τί ἔτι σὺ λέγεις ὅτι σκοπῶμεν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                “δόξα”καὶ τὰ τοιαῦτα πῇ σοι φαίνεται;
            </p>
        </sp>
        <sp>
            <speaker>
                Σωκράτης
            </speaker>
            <p>
                “δόξα”δὴ ἤτοι τῇ
                <term>
                    διώξει
                </term>
                ἐπωνόμασται, ἣν ἡ ψυχὴ διώκουσα τὸ εἰδέναι ὅπῃ ἔχει τὰ πράγματα πορεύεται, ἢ τῇ ἀπὸ τοῦ
                <term>
                    τόξου
                </term>
                βολῇ. ἔοικε δὲ τούτῳ μᾶλλον. ἡ
                <milestone unit="section" n="420c"/>
                γοῦν“οἴησις”τούτῳ συμφωνεῖ.“οἶσιν”γὰρ τῆς ψυχῆς ἐπὶ πᾶν πρᾶγμα, οἷόν ἐστιν ἕκαστον τῶν ὄντων, δηλούσῃ προσέοικεν, ὥσπερ γε καὶ ἡ“βουλή”πως τὴν
                <term>
                    βολήν
                </term>
                , καὶ τὸ“βούλεσθαι”τὸ ἐφίεσθαι σημαίνει καὶ τὸ“βουλεύεσθαι”: πάντα ταῦτα δόξῃ ἑπόμεν᾽ ἄττα φαίνεται τῆς
                <term>
                    βολῆς
                </term>
                ἀπεικάσματα, ὥσπερ αὖ καὶ τοὐναντίον ἡ“ἀβουλία”
                <term>
                    ἀτυχία
                </term>
                δοκεῖ εἶναι, ὡς οὐ βαλόντος οὐδὲ τυχόντος οὗ τ᾽ ἔβαλλε καὶ ὃ ἐβούλετο καὶ περὶ οὗ ἐβουλεύετο καὶ οὗ ἐφίετο.
                <milestone unit="section" n="420d"/>
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ταῦτα ἤδη μοι δοκεῖς, ὦ Σώκρατες, πυκνότερα ἐπάγειν.
            </p>
        </sp>
        <sp>
            <speaker>
                Σωκράτης
            </speaker>
            <p>
                τέλος γὰρ ἤδη θέω.“ἀνάγκην”δ᾽ οὖν ἔτι βούλομαι διαπερᾶναι, ὅτι τούτοις ἑξῆς ἐστι, καὶ τὸ“ἑκούσιον.”τὸ μὲν οὖν“ἑκούσιον,”τὸ
                <term>
                    εἶκον
                </term>
                καὶ μὴ ἀντιτυποῦν ἀλλ᾽, ὥσπερ λέγω,
                <term>
                    εἶκον τῷ ἰόντι
                </term>
                δεδηλωμένον ἂν εἴη τούτῳ τῷ ὀνόματι, τῷ κατὰ τὴν βούλησιν γιγνομένῳ: τὸ δὲ“ἀναγκαῖον”καὶ ἀντίτυπον, παρὰ τὴν βούλησιν ὄν, τὸ περὶ τὴν ἁμαρτίαν ἂν εἴη καὶ ἀμαθίαν, ἀπείκασται δὲ τῇ κατὰ τὰ
                <milestone unit="section" n="420e"/>
                <term>
                    ἄγκη
                </term>
                πορείᾳ, ὅτι δύσπορα καὶ τραχέα καὶ λάσια ὄντα ἴσχει τοῦ ἰέναι. ἐντεῦθεν οὖν ἴσως ἐκλήθη“ἀναγκαῖον,”τῇ διὰ τοῦ ἄγκους ἀπεικασθὲν πορείᾳ. ἕως δὲ πάρεστιν ἡ ῥώμη, μὴ ἀνιῶμεν αὐτήν: ἀλλὰ καὶ σὺ μὴ ἀνίει, ἀλλὰ ἐρώτα.
                <milestone unit="page" n="421"/>
                <milestone unit="section" n="421a"/>
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἐρωτῶ δὴ τὰ μέγιστα καὶ τὰ κάλλιστα, τήν τε“ἀλήθειαν”καὶ τὸ“ψεῦδος”καὶ τὸ“ὂν”καὶ αὐτὸ τοῦτο περὶ ὧν νῦν ὁ λόγος ἡμῖν ἐστιν,“ὄνομα,”δι᾽ ὅτι τὸ ὄνομα ἔχει.
            </p>
        </sp>
        <sp>
            <speaker>
                Σωκράτης
            </speaker>
            <p>
                <term>
                    μαίεσθαι
                </term>
                οὖν καλεῖς τι;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔγωγε, τό γε ζητεῖν.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἔοικε τοίνυν ἐκ λόγου ὀνόματι συγκεκροτημένῳ, λέγοντος ὅτι τοῦτ᾽ ἔστιν
                <term>
                    ὄν
                </term>
                , οὗ τυγχάνει ζήτημα ὄν,[τὸ]“ὄνομα.”μᾶλλον δὲ ἂν αὐτὸ γνοίης ἐν ᾧ λέγομεν τὸ“ὀνομαστόν”: ἐνταῦθα γὰρ σαφῶς λέγει τοῦτο εἶναι
                <term>
                    ὂν οὗ μάσμα ἐστίν
                </term>
                .
                <milestone unit="section" n="421b"/>
                ἡ δ᾽“ἀλήθεια,”καὶ τοῦτο τοῖς ἄλλοις ἔοικε[συγκεκροτῆσθαι]: ἡ γὰρ θεία τοῦ ὄντος φορὰ ἔοικε προσειρῆσθαι τούτῳ τῷ ῥήματι, τῇ“ἀληθείᾳ,”ὡς
                <term>
                    θεία
                </term>
                οὖσα
                <term>
                    ἄλη
                </term>
                . τὸ δὲ“ψεῦδος”τοὐναντίον τῇ φορᾷ: πάλιν γὰρ αὖ λοιδορούμενον ἥκει τὸ ἰσχόμενον καὶ τὸ ἀναγκαζόμενον ἡσυχάζειν, ἀπείκασται δὲ τοῖς καθ
                <term>
                    εύδουσι
                </term>
                : τὸ ψεῖ δὲ προσγενόμενον ἐπικρύπτει τὴν βούλησιν τοῦ ὀνόματος. τὸ δὲ“ὂν”καὶ ἡ“οὐσία”ὁμολογεῖ τῷ ἀληθεῖ, τὸ ἰῶτα ἀπολαβόν:
                <term>
                    ἰὸν
                </term>
                γὰρ
                <milestone unit="section" n="421c"/>
                σημαίνει, καὶ τὸ“οὐκ ὂν”αὖ, ὥς τινες καὶ ὀνομάζουσιν αὐτό,“οὐκ ἰόν.”
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ταῦτα μέν μοι δοκεῖς, ὦ Σώκρατες, ἀνδρείως πάνυ διακεκροτηκέναι: εἰ δέ τίς σε ἔροιτο τοῦτο τὸ“ἰὸν”καὶ τὸ“ῥέον”καὶ τὸ“δοῦν,”τίνα ἔχει ὀρθότητα ταῦτα τὰ ὀνόματα—
            </p>
        </sp>
        <sp>
            <speaker>
                Σωκράτης
            </speaker>
            <p>
                “τί ἂν αὐτῷ ἀποκριναίμεθα;”λέγεις; ἦ γάρ;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ μὲν οὖν.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἓν μὲν τοίνυν ἄρτι που ἐπορισάμεθα ὥστε δοκεῖν τὶ λέγειν ἀποκρινόμενοι.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τὸ ποῖον τοῦτο;
            </p>
        </sp>
        <sp>
            <speaker>
                Σωκράτης
            </speaker>
            <p>
                φάναι, ὃ ἂν μὴ γιγνώσκωμεν, βαρβαρικόν τι τοῦτ᾽
                <milestone unit="section" n="421d"/>
                εἶναι. εἴη μὲν οὖν ἴσως ἄν τι τῇ ἀληθείᾳ καὶ τοιοῦτον αὐτῶν, εἴη δὲ κἂν ὑπὸ παλαιότητος τὰ πρῶτα τῶν ὀνομάτων ἀνεύρετα εἶναι: διὰ γὰρ τὸ πανταχῇ στρέφεσθαι τὰ ὀνόματα, οὐδὲν θαυμαστὸν[ἂν]εἰ ἡ παλαιὰ φωνὴ πρὸς τὴν νυνὶ βαρβαρικῆς μηδὲν διαφέρει.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                καὶ οὐδέν γε ἀπὸ τρόπου λέγεις.
            </p>
        </sp>
        <sp>
            <speaker>
                Σωκράτης
            </speaker>
            <p>
                λέγω γὰρ οὖν εἰκότα. οὐ μέντοι μοι δοκεῖ προφάσεις ἀγὼν δέχεσθαι, ἀλλὰ προθυμητέον ταῦτα διασκέψασθαι. ἐνθυμηθῶμεν δέ, εἴ τις ἀεί, δι᾽ ὧν ἂν λέγηται τὸ
                <milestone unit="section" n="421e"/>
                ὄνομα, ἐκεῖνα ἀνερήσεται τὰ ῥήματα, καὶ αὖθις αὖ δι᾽ ὧν ἂν τὰ ῥήματα λεχθῇ, ἐκεῖνα πεύσεται, καὶ τοῦτο μὴ παύσεται ποιῶν, ἆρ᾽ οὐκ ἀνάγκη τελευτῶντα ἀπειπεῖν τὸν ἀποκρινόμενον;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔμοιγε δοκεῖ.
                <milestone unit="page" n="422"/>
                <milestone unit="section" n="422a"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                πότε οὖν ἀπειπὼν ὁ ἀπαγορεύων δικαίως παύοιτο ἄν; ἆρ᾽ οὐκ ἐπειδὰν ἐπ᾽ ἐκείνοις γένηται τοῖς ὀνόμασιν, ἃ ὡσπερεὶ στοιχεῖα τῶν ἄλλων ἐστὶ καὶ λόγων καὶ ὀνομάτων; ταῦτα γάρ που οὐκέτι δίκαιον φανῆναι ἐξ ἄλλων ὀνομάτων συγκείμενα, ἃν οὕτως ἔχῃ. οἷον νυνδὴ τὸ“ἀγαθὸν”ἔφαμεν ἐκ τοῦ
                <term>
                    ἀγαστοῦ
                </term>
                καὶ ἐκ τοῦ
                <term>
                    θοοῦ
                </term>
                συγκεῖσθαι, τὸ δὲ“θοὸν”ἴσως φαῖμεν ἂν ἐξ ἑτέρων, ἐκεῖνα δὲ ἐξ ἄλλων:
                <milestone unit="section" n="422b"/>
                ἀλλ᾽ ἐάν ποτέ γε λάβωμεν ὃ οὐκέτι ἔκ τινων ἑτέρων σύγκειται ὀνομάτων, δικαίως ἂν φαῖμεν ἐπὶ στοιχείῳ τε ἤδη εἶναι καὶ οὐκέτι τοῦτο ἡμᾶς δεῖν εἰς ἄλλα ὀνόματα ἀναφέρειν.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔμοιγε δοκεῖς ὀρθῶς λέγειν.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἆρ᾽ οὖν καὶ νῦν ἅ γ᾽ ἐρωτᾷς τὰ ὀνόματα στοιχεῖα ὄντα τυγχάνει, καὶ δεῖ αὐτῶν ἄλλῳ τινὶ τρόπῳ ἤδη τὴν ὀρθότητα ἐπισκέψασθαι ἥτις ἐστίν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                εἰκός γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                εἰκὸς δῆτα, ὦ Ἑρμόγενες: πάντα γοῦν φαίνεται τὰ
                <milestone unit="section" n="422c"/>
                ἔμπροσθεν εἰς ταῦτα ἀνεληλυθέναι. εἰ δὲ τοῦτο οὕτως ἔχει, ὥς μοι δοκεῖ ἔχειν, δεῦρο αὖ συνεπίσκεψαι μετ᾽ ἐμοῦ μή τι παραληρήσω λέγων οἵαν δεῖ τὴν τῶν πρώτων ὀνομάτων ὀρθότητα εἶναι.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                λέγε μόνον, ὡς ὅσον γε δυνάμεως παρ᾽ ἐμοί ἐστιν συνεπισκέψομαι.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὅτι μὲν τοίνυν μία γέ τις ἡ ὀρθότης παντὸς ὀνόματος καὶ πρώτου καὶ ὑστάτου, καὶ οὐδὲν διαφέρει τῷ ὄνομα εἶναι οὐδὲν αὐτῶν, οἶμαι καὶ σοὶ συνδοκεῖ.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
                <milestone unit="section" n="422d"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀλλὰ μὴν ὧν γε νυνδὴ διεληλύθαμεν τῶν ὀνομάτων ἡ ὀρθότης τοιαύτη τις ἐβούλετο εἶναι, οἵα δηλοῦν οἷον ἕκαστόν ἐστι τῶν ὄντων.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πῶς γὰρ οὔ;
            </p>
        </sp>
        <sp>
            <speaker>
                Σωκράτης
            </speaker>
            <p>
                τοῦτο μὲν ἄρα οὐδὲν ἧττον καὶ τὰ πρῶτα δεῖ ἔχειν καὶ τὰ ὕστερα, εἴπερ ὀνόματα ἔσται.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀλλὰ τὰ μὲν ὕστερα, ὡς ἔοικε, διὰ τῶν προτέρων οἷά τε ἦν τοῦτο ἀπεργάζεσθαι.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                φαίνεται.
            </p>
        </sp>
        <sp>
            <speaker>
                Σωκράτης
            </speaker>
            <p>
                εἶεν: τὰ δὲ δὴ πρῶτα, οἷς οὔπω ἕτερα ὑπόκειται, τίνι τρόπῳ κατὰ τὸ δυνατὸν ὅτι μάλιστα φανερὰ ἡμῖν
                <milestone unit="section" n="422e"/>
                ποιήσει τὰ ὄντα, εἴπερ μέλλει ὀνόματα εἶναι; ἀπόκριναι δέ μοι τόδε: εἰ φωνὴν μὴ εἴχομεν μηδὲ γλῶτταν, ἐβουλόμεθα δὲ δηλοῦν ἀλλήλοις τὰ πράγματα, ἆρ᾽ οὐκ ἄν, ὥσπερ νῦν οἱ ἐνεοί, ἐπεχειροῦμεν ἂν σημαίνειν ταῖς χερσὶ καὶ κεφαλῇ καὶ τῷ ἄλλῳ σώματι;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πῶς γὰρ ἂν ἄλλως, ὦ Σώκρατες;
                <milestone unit="page" n="423"/>
                <milestone unit="section" n="423a"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                εἰ μέν γ᾽ οἶμαι τὸ ἄνω καὶ τὸ κοῦφον ἐβουλόμεθα δηλοῦν, ᾔρομεν ἂν πρὸς τὸν οὐρανὸν τὴν χεῖρα, μιμούμενοι αὐτὴν τὴν φύσιν τοῦ πράγματος: εἰ δὲ τὰ κάτω καὶ τὰ βαρέα, πρὸς τὴν γῆν. καὶ εἰ ἵππον θέοντα ἤ τι ἄλλο τῶν ζῴων ἐβουλόμεθα δηλοῦν, οἶσθα ὅτι ὡς ὁμοιότατ᾽ ἂν τὰ ἡμέτερα αὐτῶν σώματα καὶ σχήματα ἐποιοῦμεν ἐκείνοις.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἀνάγκη μοι δοκεῖ ὡς λέγεις ἔχειν.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὕτω γὰρ ἂν οἶμαι δήλωμά του[σώματος]ἐγίγνετο,
                <milestone unit="section" n="423b"/>
                μιμησαμένου, ὡς ἔοικε, τοῦ σώματος ἐκεῖνο ὃ ἐβούλετο δηλῶσαι.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἐπειδὴ δὲ φωνῇ τε καὶ γλώττῃ καὶ στόματι βουλόμεθα δηλοῦν, ἆρ᾽ οὐ τότε ἑκάστου δήλωμα ἡμῖν ἔσται τὸ ἀπὸ τούτων γιγνόμενον, ὅταν μίμημα γένηται διὰ τούτων περὶ ὁτιοῦν;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἀνάγκη μοι δοκεῖ.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὄνομ᾽ ἄρ᾽ ἐστίν, ὡς ἔοικε, μίμημα φωνῇ ἐκείνου ὃ μιμεῖται, καὶ ὀνομάζει ὁ μιμούμενος τῇ φωνῇ ὃ ἂν μιμῆται
            </p>
        </sp>
        <sp>
            <speaker>
                Ἑρμογένης
            </speaker>
            <p>
                δοκεῖ μοι.
                <milestone unit="section" n="423c"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                μὰ Δί᾽ ἀλλ᾽ οὐκ ἐμοί πω δοκεῖ καλῶς λέγεσθαι, ὦ ἑταῖρε.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τί δή;
            </p>
        </sp>
        <sp>
            <speaker>
                Σωκράτης
            </speaker>
            <p>
                τοὺς τὰ πρόβατα μιμουμένους τούτους καὶ τοὺς ἀλεκτρυόνας καὶ τὰ ἄλλα ζῷα ἀναγκαζοίμεθ᾽ ἂν ὁμολογεῖν ὀνομάζειν ταῦτα ἅπερ μιμοῦνται.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἀληθῆ λέγεις.
            </p>
        </sp>
        <sp>
            <speaker>
                Σωκράτης
            </speaker>
            <p>
                καλῶς οὖν ἔχειν δοκεῖ σοι;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οὐκ ἔμοιγε. ἀλλὰ τίς ἄν, ὦ Σώκρατες, μίμησις εἴη τὸ ὄνομα;
            </p>
        </sp>
        <sp>
            <speaker>
                Σωκράτης
            </speaker>
            <p>
                πρῶτον μέν, ὡς ἐμοὶ δοκεῖ, οὐκ ἐὰν καθάπερ τῇ
                <milestone unit="section" n="423d"/>
                μουσικῇ μιμούμεθα τὰ πράγματα οὕτω μιμώμεθα, καίτοι φωνῇ γε καὶ τότε μιμούμεθα: ἔπειτα οὐκ ἐὰν ἅπερ ἡ μουσικὴ μιμεῖται καὶ ἡμεῖς μιμώμεθα, οὔ μοι δοκοῦμεν ὀνομάσειν. λέγω δέ τοι τοῦτο: ἔστι τοῖς πράγμασι φωνὴ καὶ σχῆμα ἑκάστῳ, καὶ χρῶμά γε πολλοῖς;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἔοικε τοίνυν οὐκ ἐάν τις ταῦτα μιμῆται, οὐδὲ περὶ ταύτας τὰς μιμήσεις ἡ τέχνη ἡ ὀνομαστικὴ εἶναι. αὗται μὲν γάρ εἰσιν ἡ μὲν μουσική, ἡ δὲ γραφική: ἦ γάρ;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
                <milestone unit="section" n="423e"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δὲ δὴ τόδε; οὐ καὶ οὐσία δοκεῖ σοι εἶναι ἑκάστῳ, ὥσπερ καὶ χρῶμα καὶ ἃ νυνδὴ ἐλέγομεν; πρῶτον αὐτῷ τῷ χρώματι καὶ τῇ φωνῇ οὐκ ἔστιν οὐσία τις ἑκατέρῳ αὐτῶν καὶ τοῖς ἄλλοις πᾶσιν ὅσα ἠξίωται ταύτης τῆς προσρήσεως, τοῦ εἶναι;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἔμοιγε δοκεῖ.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί οὖν; εἴ τις αὐτὸ τοῦτο μιμεῖσθαι δύναιτο ἑκάστου, τὴν οὐσίαν, γράμμασί τε καὶ συλλαβαῖς, ἆρ᾽ οὐκ ἂν δηλοῖ ἕκαστον ὃ ἔστιν; ἢ οὔ;
                <milestone unit="page" n="424"/>
                <milestone unit="section" n="424a"/>
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ μὲν οὖν.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ τί ἂν φαίης τὸν τοῦτο δυνάμενον, ὥσπερ τοὺς προτέρους τὸν μὲν μουσικὸν ἔφησθα, τὸν δέ[τινα]γραφικόν. τοῦτον δὲ τίνα;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                τοῦτο ἔμοιγε δοκεῖ, ὦ Σώκρατες, ὅπερ πάλαι ζητοῦμεν, οὗτος ἂν εἶναι ὁ ὀνομαστικός.
            </p>
        </sp>
        <sp>
            <speaker>
                Σωκράτης
            </speaker>
            <p>
                εἰ ἄρα τοῦτο ἀληθές, ἤδη ἔοικεν ἐπισκεπτέον περὶ ἐκείνων τῶν ὀνομάτων ὧν σὺ ἤρου, περὶ“ῥοῆς”τε καὶ τοῦ“ἰέναι”καὶ“σχέσεως,”εἰ τοῖς γράμμασι καὶ ταῖς συλλαβαῖς
                <milestone unit="section" n="424b"/>
                τοῦ ὄντος ἐπιλαμβάνεται αὐτῶν ὥστε ἀπομιμεῖσθαι τὴν οὐσίαν, εἴτε καὶ οὔ;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ μὲν οὖν.
            </p>
        </sp>
        <sp>
            <speaker>
                Σωκράτης
            </speaker>
            <p>
                φέρε δὴ ἴδωμεν πότερον ἄρα ταῦτα μόνα ἐστὶ τῶν πρώτων ὀνομάτων ἢ καὶ ἄλλα πολλά.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οἶμαι ἔγωγε καὶ ἄλλα.
            </p>
        </sp>
        <sp>
            <speaker>
                Σωκράτης
            </speaker>
            <p>
                εἰκὸς γάρ. ἀλλὰ τίς ἂν εἴη ὁ τρόπος τῆς διαιρέσεως ὅθεν ἄρχεται μιμεῖσθαι ὁ μιμούμενος; ἆρα οὐκ ἐπείπερ συλλαβαῖς τε καὶ γράμμασιν ἡ μίμησις τυγχάνει οὖσα τῆς οὐσίας, ὀρθότατόν ἐστι διελέσθαι τὰ στοιχεῖα πρῶτον, ὥσπερ
                <milestone unit="section" n="424c"/>
                οἱ ἐπιχειροῦντες τοῖς ῥυθμοῖς τῶν στοιχείων πρῶτον τὰς δυνάμεις διείλοντο, ἔπειτα τῶν συλλαβῶν, καὶ οὕτως ἤδη ἔρχονται ἐπὶ τοὺς ῥυθμοὺς σκεψόμενοι, πρότερον δ᾽ οὔ;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἆρ᾽ οὖν καὶ ἡμᾶς οὕτω δεῖ πρῶτον μὲν τὰ φωνήεντα διελέσθαι, ἔπειτα τῶν ἑτέρων κατὰ εἴδη τά τε ἄφωνα καὶ ἄφθογγα—οὑτωσὶ γάρ που λέγουσιν οἱ δεινοὶ περὶ τούτων—καὶ τὰ αὖ φωνήεντα μὲν οὔ, οὐ μέντοι γε ἄφθογγα; καὶ αὐτῶν τῶν φωνηέντων ὅσα διάφορα εἴδη ἔχει ἀλλήλων; καὶ
                <milestone unit="section" n="424d"/>
                ἐπειδὰν ταῦτα διελώμεθα[τὰ ὄντα]εὖ πάντα αὖ οἷς δεῖ ὀνόματα ἐπιθεῖναι, εἰ ἔστιν εἰς ἃ ἀναφέρεται πάντα ὥσπερ τὰ στοιχεῖα, ἐξ ὧν ἔστιν ἰδεῖν αὐτά τε καὶ εἰ ἐν αὐτοῖς ἔνεστιν εἴδη κατὰ τὸν αὐτὸν τρόπον ὥσπερ ἐν τοῖς στοιχείοις: ταῦτα πάντα καλῶς διαθεασαμένους ἐπίστασθαι ἐπιφέρειν ἕκαστον κατὰ τὴν ὁμοιότητα, ἐάντε ἓν ἑνὶ δέῃ ἐπιφέρειν, ἐάντε συγκεραννύντα πολλὰ[ἑνί], ὥσπερ οἱ ζωγράφοι βουλόμενοι ἀφομοιοῦν ἐνίοτε μὲν ὄστρεον μόνον ἐπήνεγκαν, ἐνίοτε δὲ
                <milestone unit="section" n="424e"/>
                ὁτιοῦν ἄλλο τῶν φαρμάκων, ἔστι δὲ ὅτε πολλὰ συγκεράσαντες, οἷον ὅταν ἀνδρείκελον σκευάζωσιν ἢ ἄλλο τι τῶν τοιούτων—ὡς ἂν οἶμαι δοκῇ ἑκάστη ἡ εἰκὼν δεῖσθαι ἑκάστου φαρμάκου—οὕτω δὴ καὶ ἡμεῖς τὰ στοιχεῖα ἐπὶ τὰ πράγματα ἐποίσομεν, καὶ ἓν ἐπὶ ἕν, οὗ ἂν δοκῇ δεῖν, καὶ σύμπολλα, ποιοῦντες ὃ δὴ συλλαβὰς καλοῦσιν, καὶ συλλαβὰς αὖ συντιθέντες,
                <milestone unit="page" n="425"/>
                <milestone unit="section" n="425a"/>
                ἐξ ὧν τά τε ὀνόματα καὶ τὰ ῥήματα συντίθενται: καὶ πάλιν ἐκ τῶν ὀνομάτων καὶ ῥημάτων μέγα ἤδη τι καὶ καλὸν καὶ ὅλον συστήσομεν, ὥσπερ ἐκεῖ τὸ ζῷον τῇ γραφικῇ, ἐνταῦθα τὸν λόγον τῇ ὀνομαστικῇ ἢ ῥητορικῇ ἢ ἥτις ἐστὶν ἡ τέχνη. μᾶλλον δὲ οὐχ ἡμεῖς, ἀλλὰ λέγων ἐξηνέχθην. συνέθεσαν μὲν γὰρ οὕτως ᾗπερ σύγκειται οἱ παλαιοί: ἡμᾶς δὲ δεῖ, εἴπερ τεχνικῶς ἐπιστησόμεθα σκοπεῖσθαι αὐτὰ πάντα,
                <milestone unit="section" n="425b"/>
                οὕτω διελομένους, εἴτε κατὰ τρόπον τά τε πρῶτα ὀνόματα κεῖται καὶ τὰ ὕστερα εἴτε μή, οὕτω θεᾶσθαι: ἄλλως δὲ συνείρειν μὴ φαῦλον ᾖ καὶ οὐ καθ᾽ ὁδόν, ὦ φίλε Ἑρμόγενες.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ἴσως νὴ Δί᾽, ὦ Σώκρατες.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί οὖν; σὺ πιστεύεις σαυτῷ οἷός τ᾽ ἂν εἶναι ταῦτα οὕτω διελέσθαι; ἐγὼ μὲν γὰρ οὔ.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πολλοῦ ἄρα δέω ἔγωγε.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἐάσομεν οὖν, ἢ βούλει οὕτως ὅπως ἂν δυνώμεθα, καὶ ἂν σμικρόν τι αὐτῶν οἷοί τ᾽ ὦμεν κατιδεῖν, ἐπιχειρῶμεν,
                <milestone unit="section" n="425c"/>
                προειπόντες, ὥσπερ ὀλίγον πρότερον τοῖς θεοῖς, ὅτι οὐδὲν εἰδότες τῆς ἀληθείας τὰ τῶν ἀνθρώπων δόγματα περὶ αὐτῶν εἰκάζομεν, οὕτω δὲ καὶ νῦν αὖ εἰπόντες[ἡμῖν]αὐτοῖς ἴωμεν, ὅτι εἰ μέν τι χρῆν[ἔδει]αὐτὰ διελέσθαι εἴτε ἄλλον ὁντινοῦν εἴτε ἡμᾶς, οὕτως ἔδει αὐτὰ διαιρεῖσθαι, νῦν δὲ τὸ λεγόμενον κατὰ δύναμιν δεήσει ἡμᾶς περὶ αὐτῶν πραγματεύεσθαι; δοκεῖ ταῦτα, ἢ πῶς λέγεις;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                πάνυ μὲν οὖν σφόδρα ἔμοιγε δοκεῖ.
                <milestone unit="section" n="425d"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                γελοῖα μὲν οἶμαι φανεῖσθαι, ὦ Ἑρμόγενες, γράμμασι καὶ συλλαβαῖς τὰ πράγματα μεμιμημένα κατάδηλα γιγνόμενα: ὅμως δὲ ἀνάγκη. οὐ γὰρ ἔχομεν τούτου βέλτιον εἰς ὅτι ἐπανενέγκωμεν περὶ ἀληθείας τῶν πρώτων ὀνομάτων, εἰ μὴ ἄρα βούλει, ὥσπερ οἱ τραγῳδοποιοὶ ἐπειδάν τι ἀπορῶσιν ἐπὶ τὰς μηχανὰς καταφεύγουσι θεοὺς αἴροντες, καὶ ἡμεῖς οὕτως εἰπόντες ἀπαλλαγῶμεν, ὅτι τὰ πρῶτα ὀνόματα οἱ θεοὶ ἔθεσαν καὶ διὰ ταῦτα ὀρθῶς ἔχει. ἆρα
                <milestone unit="section" n="425e"/>
                καὶ ἡμῖν κράτιστος οὗτος τῶν λόγων; ἢ ἐκεῖνος, ὅτι παρὰ βαρβάρων τινῶν αὐτὰ παρειλήφαμεν, εἰσὶ δὲ ἡμῶν ἀρχαιότεροι βάρβαροι; ἢ ὅτι ὑπὸ παλαιότητος ἀδύνατον αὐτὰ
                <milestone unit="page" n="426"/>
                <milestone unit="section" n="426a"/>
                ἐπισκέψασθαι, ὥσπερ καὶ τὰ βαρβαρικά; αὗται γὰρ ἂν πᾶσαι ἐκδύσεις εἶεν καὶ μάλα κομψαὶ τῷ μὴ ἐθέλοντι λόγον διδόναι περὶ τῶν πρώτων ὀνομάτων ὡς ὀρθῶς κεῖται. καίτοι ὅτῳ τις τρόπῳ τῶν πρώτων ὀνομάτων τὴν ὀρθότητα μὴ οἶδεν, ἀδύνατόν που τῶν γε ὑστέρων εἰδέναι, ἃ ἐξ ἐκείνων ἀνάγκη δηλοῦσθαι ὧν τις πέρι μηδὲν οἶδεν: ἀλλὰ δῆλον ὅτι τὸν φάσκοντα περὶ αὐτῶν τεχνικὸν εἶναι περὶ τῶν πρώτων
                <milestone unit="section" n="426b"/>
                ὀνομάτων μάλιστά τε καὶ καθαρώτατα δεῖ ἔχειν ἀποδεῖξαι, ἢ εὖ εἰδέναι ὅτι τά γε ὕστερα ἤδη φλυαρήσει. ἢ σοὶ ἄλλως δοκεῖ;
            </p>
        </sp>
        <sp>
            <speaker>
                Ἑρμογένης
            </speaker>
            <p>
                οὐδ᾽ ὁπωστιοῦν, ὦ Σώκρατες, ἄλλως.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἃ μὲν τοίνυν ἐγὼ ᾔσθημαι περὶ τῶν πρώτων ὀνομάτων πάνυ μοι δοκεῖ ὑβριστικὰ εἶναι καὶ γελοῖα. τούτων οὖν σοι μεταδώσω, ἂν βούλῃ: σὺ δ᾽ ἄν τι ἔχῃς βέλτιόν ποθεν λαβεῖν, πειρᾶσθαι καὶ ἐμοὶ μεταδιδόναι.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                ποιήσω ταῦτα. ἀλλὰ θαρρῶν λέγε.
                <milestone unit="section" n="426c"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                πρῶτον μὲν τοίνυν τὸ ῥῶ ἔμοιγε φαίνεται ὥσπερ ὄργανον εἶναι πάσης τῆς κινήσεως, ἣν οὐδ᾽ εἴπομεν δι᾽ ὅτι ἔχει τοῦτο τοὔνομα: ἀλλὰ γὰρ δῆλον ὅτι
                <term>
                    ἕσις
                </term>
                βούλεται εἶναι: οὐ γὰρ ἦτα ἐχρώμεθα ἀλλὰ εἶ τὸ παλαιόν. ἡ δὲ ἀρχὴ ἀπὸ τοῦ“κίειν”—ξενικὸν δὲ τοὔνομα—τοῦτο δ᾽ ἐστὶν ἰέναι. εἰ οὖν τις τὸ παλαιὸν αὐτῆς εὕροι ὄνομα εἰς τὴν ἡμετέραν φωνὴν συμβαῖνον,“ἕσις”ἂν ὀρθῶς καλοῖτο: νῦν δὲ ἀπό τε τοῦ ξενικοῦ τοῦ
                <term>
                    κίειν
                </term>
                καὶ ἀπὸ τῆς τοῦ ἦτα μεταβολῆς καὶ τῆς τοῦ νῦ ἐνθέσεως“κίνησις”κέκληται, ἔδει
                <milestone unit="section" n="426d"/>
                δὲ“κιείνησιν”καλεῖσθαι[ἢ εἶσιν]. ἡ δὲ στάσις ἀπόφασις τοῦ ἰέναι βούλεται εἶναι, διὰ δὲ τὸν καλλωπισμὸν“στάσις”ὠνόμασται. τὸ δὲ οὖν ῥῶ τὸ στοιχεῖον, ὥσπερ λέγω, καλὸν ἔδοξεν ὄργανον εἶναι τῆς κινήσεως τῷ τὰ ὀνόματα τιθεμένῳ πρὸς τὸ ἀφομοιοῦν τῇ φορᾷ, πολλαχοῦ γοῦν χρῆται αὐτῷ εἰς αὐτήν: πρῶτον μὲν ἐν αὐτῷ τῷ“ῥεῖν”καὶ“ῥοῇ”διὰ τούτου τοῦ γράμματος τὴν φορὰν μιμεῖται, εἶτα ἐν τῷ
                <milestone unit="section" n="426e"/>
                “τρόμῳ,”εἶτα ἐν τῷ“τρέχειν,”ἔτι δὲ ἐν τοῖς τοιοῖσδε ῥήμασιν οἷον“κρούειν,”“θραύειν,”“ἐρείκειν,”“θρύπτειν,”“κερματίζειν,”“ῥυμβεῖν,”πάντα ταῦτα τὸ πολὺ ἀπεικάζει διὰ τοῦ ῥῶ. ἑώρα γὰρ οἶμαι τὴν γλῶτταν ἐν τούτῳ ἥκιστα μένουσαν, μάλιστα δὲ σειομένην: διὸ φαίνεταί μοι τούτῳ πρὸς ταῦτα κατακεχρῆσθαι. τῷ δὲ αὖ ἰῶτα πρὸς τὰ λεπτὰ πάντα, ἃ δὴ μάλιστα διὰ πάντων ἴοι ἄν. διὰ ταῦτα τὸ
                <milestone unit="page" n="427"/>
                <milestone unit="section" n="427a"/>
                “ἰέναι”καὶ τὸ“ἵεσθαι”διὰ τοῦ ἰῶτα ἀπομιμεῖται, ὥσπερ γε διὰ τοῦ φεῖ καὶ τοῦ ψεῖ καὶ τοῦ σῖγμα καὶ τοῦ ζῆτα, ὅτι πνευματώδη τὰ γράμματα, πάντα τὰ τοιαῦτα μεμίμηται αὐτοῖς ὀνομάζων, οἷον τὸ“ψυχρὸν”καὶ τὸ“ζέον”καὶ τὸ“σείεσθαι”καὶ ὅλως σεισμόν. καὶ ὅταν που τὸ φυσῶδες μιμῆται, πανταχοῦ ἐνταῦθα ὡς τὸ πολὺ τὰ τοιαῦτα γράμματα ἐπιφέρειν φαίνεται ὁ τὰ ὀνόματα τιθέμενος. τῆς δ᾽ αὖ τοῦ δέλτα συμπιέσεως καὶ τοῦ ταῦ καὶ ἀπερείσεως τῆς γλώττης
                <milestone unit="section" n="427b"/>
                τὴν δύναμιν χρήσιμον φαίνεται ἡγήσασθαι πρὸς τὴν μίμησιν τοῦ“δεσμοῦ”καὶ τῆς“στάσεως.”ὅτι δὲ ὀλισθάνει μάλιστα ἐν τῷ λάβδα ἡ γλῶττα κατιδών, ἀφομοιῶν ὠνόμασε τά τε“λεῖα”καὶ αὐτὸ τὸ“ὀλισθάνειν”καὶ τὸ“λιπαρὸν”καὶ τὸ“κολλῶδες”καὶ τἆλλα πάντα τὰ τοιαῦτα. ᾗ δὲ ὀλισθανούσης τῆς γλώττης ἀντιλαμβάνεται ἡ τοῦ γάμμα δύναμις, τὸ“γλίσχρον”ἀπεμιμήσατο καὶ“γλυκὺ”καὶ“γλοιῶδες.”
                <milestone unit="section" n="427c"/>
                τοῦ δ᾽ αὖ νῦ τὸ εἴσω αἰσθόμενος τῆς φωνῆς, τὸ“ἔνδον”καὶ τὰ“ἐντὸς”ὠνόμασεν, ὡς ἀφομοιῶν τοῖς γράμμασι τὰ ἔργα. τὸ δ᾽ αὖ ἄλφα τῷ“μεγάλῳ”ἀπέδωκε, καὶ τῷ“μήκει”τὸ ἦτα, ὅτι μεγάλα τὰ γράμματα. εἰς δὲ τὸ“γογγύλον”τοῦ οὖ δεόμενος σημείου, τοῦτο πλεῖστον αὐτῷ εἰς τὸ ὄνομα ἐνεκέρασεν. καὶ τἆλλα οὕτω φαίνεται προσβιβάζειν καὶ κατὰ γράμματα καὶ κατὰ συλλαβὰς ἑκάστῳ τῶν ὄντων σημεῖόν τε καὶ ὄνομα ποιῶν ὁ νομοθέτης, ἐκ δὲ τούτων τὰ λοιπὰ ἤδη αὐτοῖς τούτοις συντιθέναι ἀπομιμούμενος. αὕτη
                <milestone unit="section" n="427d"/>
                μοι φαίνεται, ὦ Ἑρμόγενες, βούλεσθαι εἶναι ἡ τῶν ὀνομάτων ὀρθότης, εἰ μή τι ἄλλο Κρατύλος ὅδε λέγει.
            </p>
        </sp>
        <sp>
            <speaker>
                Ἑρμογένης
            </speaker>
            <p>
                καὶ μήν, ὦ Σώκρατες, πολλά γέ μοι πολλάκις πράγματα παρέχει Κρατύλος, ὥσπερ κατ᾽ ἀρχὰς ἔλεγον, φάσκων μὲν εἶναι ὀρθότητα ὀνομάτων, ἥτις δ᾽ ἐστὶν οὐδὲν σαφὲς λέγων, ὥστε με μὴ δύνασθαι εἰδέναι πότερον ἑκὼν ἢ ἄκων οὕτως ἀσαφῶς ἑκάστοτε περὶ αὐτῶν λέγει. νῦν οὖν
                <milestone unit="section" n="427e"/>
                μοι, ὦ Κρατύλε, ἐναντίον Σωκράτους εἰπὲ πότερον ἀρέσκει σοι ᾗ λέγει Σωκράτης περὶ ὀνομάτων, ἢ ἔχεις πῃ ἄλλῃ κάλλιον λέγειν; καὶ εἰ ἔχεις, λέγε, ἵνα ἤτοι μάθῃς παρὰ Σωκράτους ἢ διδάξῃς ἡμᾶς ἀμφοτέρους.
            </p>
        </sp>
        <sp>
            <speaker>
                Κρατύλος
            </speaker>
            <p>
                τί δέ, ὦ Ἑρμόγενες; δοκεῖ σοι ῥᾴδιον εἶναι οὕτω ταχὺ μαθεῖν τε καὶ διδάξαι ὁτιοῦν πρᾶγμα, μὴ ὅτι τοσοῦτον, ὃ δὴ δοκεῖ ἐν τοῖς[μεγίστοις]μέγιστον εἶναι;
                <milestone unit="page" n="428"/>
                <milestone unit="section" n="428a"/>
            </p>
        </sp>
        <sp>
            <speaker>
                Ἑρμογένης
            </speaker>
            <p>
                μὰ Δί᾽, οὐκ ἔμοιγε. ἀλλὰ τὸ τοῦ Ἡσιόδου καλῶς μοι φαίνεται ἔχειν, τὸ εἰ καί τις σμικρὸν ἐπὶ σμικρῷ καταθείη, προὔργου εἶναι. εἰ οὖν καὶ σμικρόν τι οἷός τ᾽ εἶ πλέον ποιῆσαι, μὴ ἀπόκαμνε ἀλλ᾽ εὐεργέτει καὶ Σωκράτη τόνδε—δίκαιος δ᾽ εἶ—καὶ ἐμέ.
            </p>
        </sp>
        <sp>
            <speaker>
                Σωκράτης
            </speaker>
            <p>
                καὶ μὲν δὴ ἔγωγε καὶ αὐτός, ὦ Κρατύλε, οὐδὲν ἂν ἰσχυρισαίμην ὧν εἴρηκα, ᾗ δέ μοι ἐφαίνετο μεθ᾽ Ἑρμογένους ἐπεσκεψάμην, ὥστε τούτου γε ἕνεκα θαρρῶν λέγε, εἴ τι
                <milestone unit="section" n="428b"/>
                ἔχεις βέλτιον, ὡς ἐμοῦ ἐνδεξομένου. εἰ μέντοι ἔχεις τι σὺ κάλλιον τούτων λέγειν, οὐκ ἂν θαυμάζοιμι: δοκεῖς γάρ μοι αὐτός τε ἐσκέφθαι τὰ τοιαῦτα καὶ παρ᾽ ἄλλων μεμαθηκέναι. ἐὰν οὖν λέγῃς τι κάλλιον, ἕνα τῶν μαθητῶν περὶ ὀρθότητος ὀνομάτων καὶ ἐμὲ γράφου.
            </p>
        </sp>
        <sp>
            <speaker>
                Κρατύλος
            </speaker>
            <p>
                ἀλλὰ μὲν δή, ὦ Σώκρατες, ὥσπερ σὺ λέγεις, μεμέληκέν τέ μοι περὶ αὐτῶν καὶ ἴσως ἄν σε ποιησαίμην
                <milestone unit="section" n="428c"/>
                μαθητήν. φοβοῦμαι μέντοι μὴ τούτου πᾶν τοὐναντίον ᾖ, ὅτι μοί πως ἐπέρχεται λέγειν πρὸς σὲ τὸ τοῦ Ἀχιλλέως, ὃ ἐκεῖνος ἐν Λιταῖς πρὸς τὸν Αἴαντα λέγει. φησὶ δὲ
                <quote type="verse">
                    <l met="dactylic">
                        Αἶαν διογενὲς Τελαμώνιε, κοίρανε λαῶν,
                    </l>
                    <l>
                        πάντα τί μοι κατὰ θυμὸν ἐείσω μυθήσασθαι.
                    </l>
                </quote>
                <bibl n="Hom. Il. 9.644">
                    Hom. Il. 9.644
                </bibl>
                καὶ ἐμοὶ σύ, ὦ Σώκρατες, ἐπιεικῶς φαίνῃ κατὰ νοῦν χρησμῳδεῖν, εἴτε παρ᾽ Εὐθύφρονος ἐπίπνους γενόμενος, εἴτε καὶ ἄλλη τις Μοῦσα πάλαι σε ἐνοῦσα ἐλελήθει.
                <milestone unit="section" n="428d"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                ὠγαθὲ Κρατύλε, θαυμάζω καὶ αὐτὸς πάλαι τὴν ἐμαυτοῦ σοφίαν καὶ ἀπιστῶ. δοκεῖ οὖν μοι χρῆναι ἐπανασκέψασθαι τί καὶ λέγω. τὸ γὰρ ἐξαπατᾶσθαι αὐτὸν ὑφ᾽ αὑτοῦ πάντων χαλεπώτατον: ὅταν γὰρ μηδὲ σμικρὸν ἀποστατῇ ἀλλ᾽ ἀεὶ παρῇ ὁ ἐξαπατήσων, πῶς οὐ δεινόν; δεῖ δή, ὡς ἔοικε, θαμὰ μεταστρέφεσθαι ἐπὶ τὰ προειρημένα, καὶ πειρᾶσθαι, τὸ ἐκείνου τοῦ ποιητοῦ, βλέπειν“ἅμα πρόσσω καὶ ὀπίσσω.”καὶ δὴ καὶ νυνὶ ἡμεῖς ἴδωμεν τί ἡμῖν εἴρηται.
                <milestone unit="section" n="428e"/>
                ὀνόματος, φαμέν, ὀρθότης ἐστὶν αὕτη, ἥτις ἐνδείξεται οἷόν ἐστι τὸ πρᾶγμα: τοῦτο φῶμεν ἱκανῶς εἰρῆσθαι;
            </p>
        </sp>
        <sp>
            <speaker>
                Κρατύλος
            </speaker>
            <p>
                ἐμοὶ μὲν δοκεῖ πάνυ σφόδρα, ὦ Σώκρατες.
            </p>
        </sp>
        <sp>
            <speaker>
                Σωκράτης
            </speaker>
            <p>
                διδασκαλίας ἄρα ἕνεκα τὰ ὀνόματα λέγεται;
            </p>
        </sp>
        <sp>
            <speaker>
                Κρατύλος
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν φῶμεν καὶ ταύτην τέχνην εἶναι καὶ δημιουργοὺς αὐτῆς;
            </p>
        </sp>
        <sp>
            <speaker>
                Κρατύλος
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                τίνας;
                <milestone unit="page" n="429"/>
                <milestone unit="section" n="429a"/>
            </p>
        </sp>
        <sp>
            <speaker>
                Κρατύλος
            </speaker>
            <p>
                οὕσπερ σὺ κατ᾽ ἀρχὰς ἔλεγες, τοὺς νομοθέτας.
            </p>
        </sp>
        <sp>
            <speaker>
                Σωκράτης
            </speaker>
            <p>
                πότερον οὖν καὶ ταύτην φῶμεν τὴν τέχνην ἐν τοῖς ἀνθρώποις ἐγγίγνεσθαι ὥσπερ καὶ τὰς ἄλλας ἢ μή; βούλομαι δὲ λέγειν τὸ τοιόνδε. ζωγράφοι εἰσίν που οἱ μὲν χείρους, οἱ δὲ ἀμείνους;
            </p>
        </sp>
        <sp>
            <speaker>
                Κρατύλος
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν οἱ μὲν ἀμείνους τὰ αὑτῶν ἔργα καλλίω παρέχονται, τὰ ζῷα, οἱ δὲ φαυλότερα; καὶ οἰκοδόμοι ὡσαύτως οἱ μὲν καλλίους τὰς οἰκίας ἐργάζονται, οἱ δὲ αἰσχίους;
            </p>
        </sp>
        <sp>
            <speaker>
                Κρατύλος
            </speaker>
            <p>
                ναί.
                <milestone unit="section" n="429b"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                ἆρ᾽ οὖν καὶ νομοθέται οἱ μὲν καλλίω τὰ[ἔργα]αὑτῶν παρέχονται, οἱ δὲ αἰσχίω;
            </p>
        </sp>
        <sp>
            <speaker>
                Κρατύλος
            </speaker>
            <p>
                οὔ μοι δοκεῖ τοῦτο ἔτι.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκ ἄρα δοκοῦσί σοι νόμοι οἱ μὲν βελτίους, οἱ δὲ φαυλότεροι εἶναι;
            </p>
        </sp>
        <sp>
            <speaker>
                Κρατύλος
            </speaker>
            <p>
                οὐ δῆτα.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐδὲ δὴ ὄνομα, ὡς ἔοικε, δοκεῖ σοι κεῖσθαι τὸ μὲν χεῖρον, τὸ δὲ ἄμεινον;
            </p>
        </sp>
        <sp>
            <speaker>
                Κρατύλος
            </speaker>
            <p>
                οὐ δῆτα.
            </p>
        </sp>
        <sp>
            <speaker>
                Σωκράτης
            </speaker>
            <p>
                πάντα ἄρα τὰ ὀνόματα ὀρθῶς κεῖται;
            </p>
        </sp>
        <sp>
            <speaker>
                Κρατύλος
            </speaker>
            <p>
                ὅσα γε ὀνόματά ἐστιν.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί οὖν; ὃ καὶ ἄρτι ἐλέγετο, Ἑρμογένει τῷδε πότερον
                <milestone unit="section" n="429c"/>
                μηδὲ ὄνομα τοῦτο κεῖσθαι φῶμεν, εἰ μή τι αὐτῷ Ἑρμοῦ γενέσεως προσήκει, ἢ κεῖσθαι μέν, οὐ μέντοι ὀρθῶς γε;
            </p>
        </sp>
        <sp>
            <speaker>
                Κρατύλος
            </speaker>
            <p>
                οὐδὲ κεῖσθαι ἔμοιγε δοκεῖ, ὦ Σώκρατες, ἀλλὰ δοκεῖν κεῖσθαι, εἶναι δὲ ἑτέρου τοῦτο τοὔνομα, οὗπερ καὶ ἡ φύσις[ἡ τὸ ὄνομα δηλοῦσα].
            </p>
        </sp>
        <sp>
            <speaker>
                Σωκράτης
            </speaker>
            <p>
                πότερον οὐδὲ ψεύδεται ὅταν τις φῇ Ἑρμογένη αὐτὸν εἶναι; μὴ γὰρ οὐδὲ τοῦτο αὖ ᾖ, τὸ τοῦτον φάναι Ἑρμογένη εἶναι, εἰ μὴ ἔστιν;
            </p>
        </sp>
        <sp>
            <speaker>
                Κρατύλος
            </speaker>
            <p>
                πῶς λέγεις;
                <milestone unit="section" n="429d"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                ἆρα ὅτι ψευδῆ λέγειν τὸ παράπαν οὐκ ἔστιν, ἆρα τοῦτό σοι δύναται ὁ λόγος; συχνοὶ γάρ τινες οἱ λέγοντες, ὦ φίλε Κρατύλε, καὶ νῦν καὶ πάλαι.
            </p>
        </sp>
        <sp>
            <speaker>
                Κρατύλος
            </speaker>
            <p>
                πῶς γὰρ ἄν, ὦ Σώκρατες, λέγων γέ τις τοῦτο ὃ λέγει, μὴ τὸ ὂν λέγοι; ἢ οὐ τοῦτό ἐστιν τὸ ψευδῆ λέγειν, τὸ μὴ τὰ ὄντα λέγειν;
            </p>
        </sp>
        <sp>
            <speaker>
                Σωκράτης
            </speaker>
            <p>
                κομψότερος μὲν ὁ λόγος ἢ κατ᾽ ἐμὲ καὶ κατὰ τὴν ἐμὴν ἡλικίαν, ὦ ἑταῖρε. ὅμως μέντοι εἰπέ μοι τοσόνδε:
                <milestone unit="section" n="429e"/>
                πότερον λέγειν μὲν οὐ δοκεῖ σοι εἶναι ψευδῆ, φάναι δέ;
            </p>
        </sp>
        <sp>
            <speaker>
                Κρατύλος
            </speaker>
            <p>
                οὔ μοι δοκεῖ οὐδὲ φάναι.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐδὲ εἰπεῖν οὐδὲ προσειπεῖν; οἷον εἴ τις ἀπαντήσας σοι ἐπὶ ξενίας, λαβόμενος τῆς χειρὸς εἴποι:“χαῖρε, ὦ ξένε Ἀθηναῖε, ὑὲ Σμικρίωνος Ἑρμόγενες,”οὗτος λέξειεν ἂν ταῦτα ἢ φαίη ἂν ταῦτα ἢ εἴποι ἂν ταῦτα ἢ προσείποι ἂν οὕτω σὲ μὲν οὔ, Ἑρμογένη δὲ τόνδε; ἢ οὐδένα;
            </p>
        </sp>
        <sp>
            <speaker>
                Κρατύλος
            </speaker>
            <p>
                ἐμοὶ μὲν δοκεῖ, ὦ Σώκρατες, ἄλλως ἂν οὗτος ταῦτα φθέγξασθαι.
                <milestone unit="page" n="430"/>
                <milestone unit="section" n="430a"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀλλ᾽ ἀγαπητὸν καὶ τοῦτο. πότερον γὰρ ἀληθῆ ἂν φθέγξαιτο ταῦτα ὁ φθεγξάμενος ἢ ψευδῆ; ἢ τὸ μέν τι αὐτῶν ἀληθές, τὸ δὲ ψεῦδος; καὶ γὰρ ἂν καὶ τοῦτο ἐξαρκοῖ.
            </p>
        </sp>
        <sp>
            <speaker>
                Κρατύλος
            </speaker>
            <p>
                ψοφεῖν ἔγωγ᾽ ἂν φαίην τὸν τοιοῦτον, μάτην αὐτὸν ἑαυτὸν κινοῦντα, ὥσπερ ἂν εἴ τις χαλκίον κινήσειε κρούσας.
            </p>
        </sp>
        <sp>
            <speaker>
                Σωκράτης
            </speaker>
            <p>
                φέρε δή, ἐάν πῃ διαλλαχθῶμεν, ὦ Κρατύλε: ἆρ᾽ οὐκ ἄλλο μὲν ἂν φαίης τὸ ὄνομα εἶναι, ἄλλο δὲ ἐκεῖνο οὗ τὸ ὄνομά ἐστιν;
            </p>
        </sp>
        <sp>
            <speaker>
                Κρατύλος
            </speaker>
            <p>
                ἔγωγε.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν καὶ τὸ ὄνομα ὁμολογεῖς μίμημά τι εἶναι τοῦ
                <milestone unit="section" n="430b"/>
                πράγματος;
            </p>
        </sp>
        <sp>
            <speaker>
                Κρατύλος
            </speaker>
            <p>
                πάντων μάλιστα.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν καὶ τὰ ζωγραφήματα τρόπον τινὰ ἄλλον λέγεις μιμήματα εἶναι πραγμάτων τινῶν;
            </p>
        </sp>
        <sp>
            <speaker>
                Κρατύλος
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                φέρε δή—ἴσως γὰρ ἐγὼ οὐ μανθάνω ἅττα ποτ᾽ ἔστιν ἃ λέγεις, σὺ δὲ τάχ᾽ ἂν ὀρθῶς λέγοις—ἔστι διανεῖμαι καὶ προσενεγκεῖν ταῦτα ἀμφότερα τὰ μιμήματα, τά τε ζωγραφήματα κἀκεῖνα τὰ ὀνόματα, τοῖς πράγμασιν ὧν μιμήματά ἐστιν, ἢ οὔ;
                <milestone unit="section" n="430c"/>
            </p>
        </sp>
        <sp>
            <speaker>
                Κρατύλος
            </speaker>
            <p>
                ἔστιν.
            </p>
        </sp>
        <sp>
            <speaker>
                Σωκράτης
            </speaker>
            <p>
                πρῶτον μὲν δὴ σκόπει τόδε. ἆρ᾽ ἄν τις τὴν μὲν τοῦ ἀνδρὸς εἰκόνα τῷ ἀνδρὶ ἀποδοίη, τὴν δὲ τῆς γυναικὸς τῇ γυναικί, καὶ τἆλλα οὕτως;
            </p>
        </sp>
        <sp>
            <speaker>
                Κρατύλος
            </speaker>
            <p>
                πάνυ μὲν οὖν.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν καὶ τοὐναντίον τὴν μὲν τοῦ ἀνδρὸς τῇ γυναικί, τὴν δὲ τῆς γυναικὸς τῷ ἀνδρί;
            </p>
        </sp>
        <sp>
            <speaker>
                Κρατύλος
            </speaker>
            <p>
                ἔστι καὶ ταῦτα.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἆρ᾽ οὖν αὗται αἱ διανομαὶ ἀμφότεραι ὀρθαί, ἢ ἡ ἑτέρα;
            </p>
        </sp>
        <sp>
            <speaker>
                Κρατύλος
            </speaker>
            <p>
                ἡ ἑτέρα.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἣ ἂν ἑκάστῳ οἶμαι τὸ προσῆκόν τε καὶ τὸ ὅμοιον ἀποδιδῷ.
            </p>
        </sp>
        <sp>
            <speaker>
                Κρατύλος
            </speaker>
            <p>
                ἔμοιγε δοκεῖ.
                <milestone unit="section" n="430d"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                ἵνα τοίνυν μὴ μαχώμεθα ἐν τοῖς λόγοις ἐγώ τε καὶ σὺ φίλοι ὄντες, ἀπόδεξαί μου ὃ λέγω. τὴν τοιαύτην γάρ, ὦ ἑταῖρε, καλῶ ἔγωγε διανομὴν ἐπ᾽ ἀμφοτέροις μὲν τοῖς μιμήμασιν, τοῖς τε ζῴοις καὶ τοῖς ὀνόμασιν, ὀρθήν, ἐπὶ δὲ τοῖς ὀνόμασι πρὸς τῷ ὀρθὴν καὶ ἀληθῆ: τὴν δ᾽ ἑτέραν, τὴν τοῦ ἀνομοίου δόσιν τε καὶ ἐπιφοράν, οὐκ ὀρθήν, καὶ ψευδῆ ὅταν ἐπ᾽ ὀνόμασιν ᾖ.
            </p>
        </sp>
        <sp>
            <speaker>
                Κρατύλος
            </speaker>
            <p>
                ἀλλ᾽ ὅπως μή, ὦ Σώκρατες, ἐν μὲν τοῖς ζωγραφήμασιν
                <milestone unit="section" n="430e"/>
                ᾖ τοῦτο, τὸ μὴ ὀρθῶς διανέμειν, ἐπὶ δὲ τοῖς ὀνόμασιν οὔ, ἀλλ᾽ ἀναγκαῖον ᾖ ἀεὶ ὀρθῶς.
            </p>
        </sp>
        <sp>
            <speaker>
                Σωκράτης
            </speaker>
            <p>
                πῶς λέγεις; τί τοῦτο ἐκείνου διαφέρει; ἆρ᾽ οὐκ ἔστι προσελθόντα ἀνδρί τῳ εἰπεῖν ὅτι“τουτί ἐστι σὸν γράμμα,”καὶ δεῖξαι αὐτῷ, ἂν μὲν τύχῃ, ἐκείνου εἰκόνα, ἂν δὲ τύχῃ, γυναικός; τὸ δὲ δεῖξαι λέγω εἰς τὴν τῶν ὀφθαλμῶν αἴσθησιν καταστῆσαι.
            </p>
        </sp>
        <sp>
            <speaker>
                Κρατύλος
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δέ; πάλιν αὐτῷ τούτῳ προσελθόντα εἰπεῖν ὅτι“τουτί ἐστιν σὸν ὄνομα”; ἔστι δέ που καὶ τὸ ὄνομα μίμημα ὥσπερ τὸ ζωγράφημα. τοῦτο δὴ λέγω: ἆρ᾽ οὐκ ἂν εἴη αὐτῷ
                <milestone unit="page" n="431"/>
                <milestone unit="section" n="431a"/>
                εἰπεῖν ὅτι“τουτί ἐστι σὸν ὄνομα,”καὶ μετὰ τοῦτο εἰς τὴν τῆς ἀκοῆς αὖ αἴσθησιν καταστῆσαι, ἂν μὲν τύχῃ, τὸ ἐκείνου μίμημα, εἰπόντα ὅτι ἀνήρ, ἂν δὲ τύχῃ, τὸ τοῦ θήλεος τοῦ ἀνθρωπίνου γένους, εἰπόντα ὅτι γυνή; οὐ δοκεῖ σοι τοῦτο οἷόν τ᾽ εἶναι καὶ γίγνεσθαι ἐνίοτε;
            </p>
        </sp>
        <sp>
            <speaker>
                Κρατύλος
            </speaker>
            <p>
                ἐθέλω σοι, ὦ Σώκρατες, συγχωρῆσαι καὶ ἔστω οὕτως.
            </p>
        </sp>
        <sp>
            <speaker>
                Σωκράτης
            </speaker>
            <p>
                καλῶς γε σὺ ποιῶν, ὦ φίλε, εἰ ἔστι τοῦτο οὕτως: οὐδὲν γὰρ δεῖ νῦν πάνυ διαμάχεσθαι περὶ αὐτοῦ. εἰ δ᾽ οὖν
                <milestone unit="section" n="431b"/>
                ἔστι τοιαύτη τις διανομὴ καὶ ἐνταῦθα, τὸ μὲν ἕτερον τούτων ἀληθεύειν βουλόμεθα καλεῖν, τὸ δ᾽ ἕτερον ψεύδεσθαι. εἰ δὲ τοῦτο οὕτως ἔχει, καὶ ἔστι μὴ ὀρθῶς διανέμειν τὰ ὀνόματα μηδὲ ἀποδιδόναι τὰ προσήκοντα ἑκάστῳ, ἀλλ᾽ ἐνίοτε τὰ μὴ προσήκοντα, εἴη ἂν καὶ ῥήματα ταὐτὸν τοῦτο ποιεῖν. εἰ δὲ ῥήματα καὶ ὀνόματα ἔστιν οὕτω τιθέναι, ἀνάγκη καὶ λόγους:
                <milestone unit="section" n="431c"/>
                λόγοι γάρ που, ὡς ἐγᾦμαι, ἡ τούτων σύνθεσίς ἐστιν: ἢ πῶς λέγεις, ὦ Κρατύλε;
            </p>
        </sp>
        <sp>
            <speaker>
                Κρατύλος
            </speaker>
            <p>
                οὕτω: καλῶς γάρ μοι δοκεῖς λέγειν.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν εἰ γράμμασιν αὖ τὰ πρῶτα ὀνόματα ἀπεικάζομεν, ἔστιν ὥσπερ ἐν τοῖς ζωγραφήμασιν καὶ πάντα τὰ προσήκοντα χρώματά τε καὶ σχήματα ἀποδοῦναι, καὶ μὴ πάντα αὖ, ἀλλ᾽ ἔνια ἐλλείπειν, ἔνια δὲ καὶ προστιθέναι, καὶ πλείω καὶ μείζω: ἢ οὐκ ἔστιν;
            </p>
        </sp>
        <sp>
            <speaker>
                Κρατύλος
            </speaker>
            <p>
                ἔστιν.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν ὁ μὲν ἀποδιδοὺς πάντα καλὰ τὰ γράμματά τε καὶ τὰς εἰκόνας ἀποδίδωσιν, ὁ δὲ ἢ προστιθεὶς ἢ ἀφαιρῶν γράμματα μὲν καὶ εἰκόνας ἐργάζεται καὶ οὗτος, ἀλλὰ πονηράς;
                <milestone unit="section" n="431d"/>
            </p>
        </sp>
        <sp>
            <speaker>
                Κρατύλος
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί δὲ ὁ διὰ τῶν συλλαβῶν τε καὶ γραμμάτων τὴν οὐσίαν τῶν πραγμάτων ἀπομιμούμενος; ἆρα οὐ κατὰ τὸν αὐτὸν λόγον, ἂν μὲν πάντα ἀποδῷ τὰ προσήκοντα, καλὴ ἡ εἰκὼν ἔσται—τοῦτο δ᾽ ἐστὶν ὄνομα—ἐὰν δὲ σμικρὰ ἐλλείπῃ ἢ προστιθῇ ἐνίοτε, εἰκὼν μὲν γενήσεται, καλὴ δὲ οὔ; ὥστε τὰ μὲν καλῶς εἰργασμένα ἔσται τῶν ὀνομάτων, τὰ δὲ κακῶς;
            </p>
        </sp>
        <sp>
            <speaker>
                Κρατύλος
            </speaker>
            <p>
                ἴσως.
                <milestone unit="section" n="431e"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                ἴσως ἄρα ἔσται ὁ μὲν ἀγαθὸς δημιουργὸς ὀνομάτων, ὁ δὲ κακός;
            </p>
        </sp>
        <sp>
            <speaker>
                Κρατύλος
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν τούτῳ ὁ“νομοθέτης”ἦν ὄνομα.
            </p>
        </sp>
        <sp>
            <speaker>
                Κρατύλος
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἴσως ἄρα νὴ Δί᾽ ἔσται, ὥσπερ ἐν ταῖς ἄλλαις τέχναις, καὶ νομοθέτης ὁ μὲν ἀγαθός, ὁ δὲ κακός, ἐάνπερ τὰ ἔμπροσθεν ἐκεῖνα ὁμολογηθῇ ἡμῖν.
            </p>
        </sp>
        <sp>
            <speaker>
                Κρατύλος
            </speaker>
            <p>
                ἔστι ταῦτα. ἀλλ᾽ ὁρᾷς, ὦ Σώκρατες, ὅταν ταῦτα τὰ γράμματα, τό τε ἄλφα καὶ τὸ βῆτα καὶ ἕκαστον τῶν στοιχείων, τοῖς ὀνόμασιν ἀποδιδῶμεν τῇ γραμματικῇ τέχνῃ,
                <milestone unit="page" n="432"/>
                <milestone unit="section" n="432a"/>
                ἐάν τι ἀφέλωμεν ἢ προσθῶμεν ἢ μεταθῶμέν τι, οὐ γέγραπται μὲν ἡμῖν τὸ ὄνομα, οὐ μέντοι ὀρθῶς, ἀλλὰ τὸ παράπαν οὐδὲ γέγραπται, ἀλλ᾽ εὐθὺς ἕτερόν ἐστιν ἐάν τι τούτων πάθῃ.
            </p>
        </sp>
        <sp>
            <speaker>
                Σωκράτης
            </speaker>
            <p>
                μὴ γὰρ οὐ καλῶς σκοπῶμεν οὕτω σκοποῦντες, ὦ Κρατύλε.
            </p>
        </sp>
        <sp>
            <speaker>
                Κρατύλος
            </speaker>
            <p>
                πῶς δή;
            </p>
        </sp>
        <sp>
            <speaker>
                Σωκράτης
            </speaker>
            <p>
                ἴσως ὅσα ἔκ τινος ἀριθμοῦ ἀναγκαῖον εἶναι ἢ μὴ εἶναι πάσχοι ἂν τοῦτο ὃ σὺ λέγεις, ὥσπερ καὶ αὐτὰ τὰ δέκα ἢ ὅστις βούλει ἄλλος ἀριθμός, ἐὰν ἀφέλῃς τι ἢ
                <milestone unit="section" n="432b"/>
                προσθῇς, ἕτερος εὐθὺς γέγονε: τοῦ δὲ ποιοῦ τινος καὶ συμπάσης εἰκόνος μὴ οὐχ αὕτη ᾖ ἡ ὀρθότης, ἀλλὰ τὸ ἐναντίον οὐδὲ τὸ παράπαν δέῃ πάντα ἀποδοῦναι οἷόν ἐστιν ᾧ εἰκάζει, εἰ μέλλει εἰκὼν εἶναι. σκόπει δὲ εἰ τὶ λέγω. ἆρ᾽ ἂν δύο πράγματα εἴη τοιάδε, οἷον Κρατύλος καὶ Κρατύλου εἰκών, εἴ τις θεῶν μὴ μόνον τὸ σὸν χρῶμα καὶ σχῆμα ἀπεικάσειεν ὥσπερ οἱ ζωγράφοι, ἀλλὰ καὶ τὰ ἐντὸς πάντα τοιαῦτα ποιήσειεν οἷάπερ τὰ σά, καὶ μαλακότητας
                <milestone unit="section" n="432c"/>
                καὶ θερμότητας τὰς αὐτὰς ἀποδοίη, καὶ κίνησιν καὶ ψυχὴν καὶ φρόνησιν οἵαπερ ἡ παρὰ σοὶ ἐνθείη αὐτοῖς, καὶ ἑνὶ λόγῳ πάντα ἅπερ σὺ ἔχεις, τοιαῦτα ἕτερα καταστήσειεν πλησίον σου; πότερον Κρατύλος ἂν καὶ εἰκὼν Κρατύλου τότ᾽ εἴη τὸ τοιοῦτον, ἢ δύο Κρατύλοι;
            </p>
        </sp>
        <sp>
            <speaker>
                Κρατύλος
            </speaker>
            <p>
                δύο ἔμοιγε δοκοῦσιν, ὦ Σώκρατες, Κρατύλοι.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὁρᾷς οὖν, ὦ φίλε, ὅτι ἄλλην χρὴ εἰκόνος ὀρθότητα ζητεῖν καὶ ὧν νυνδὴ ἐλέγομεν, καὶ οὐκ ἀναγκάζειν, ἐάν τι
                <milestone unit="section" n="432d"/>
                ἀπῇ ἢ προσῇ, μηκέτι αὐτὴν εἰκόνα εἶναι; ἢ οὐκ αἰσθάνῃ ὅσου ἐνδέουσιν αἱ εἰκόνες τὰ αὐτὰ ἔχειν ἐκείνοις ὧν εἰκόνες εἰσίν;
            </p>
        </sp>
        <sp>
            <speaker>
                Κρατύλος
            </speaker>
            <p>
                ἔγωγε.
            </p>
        </sp>
        <sp>
            <speaker>
                Σωκράτης
            </speaker>
            <p>
                γελοῖα γοῦν, ὦ Κρατύλε, ὑπὸ τῶν ὀνομάτων πάθοι ἂν ἐκεῖνα ὧν ὀνόματά ἐστιν τὰ ὀνόματα, εἰ πάντα πανταχῇ αὐτοῖς ὁμοιωθείη. διττὰ γὰρ ἄν που πάντα γένοιτο, καὶ οὐκ ἂν ἔχοι αὐτῶν εἰπεῖν οὐδεὶσ οὐδέτερον ὁπότερόν ἐστι τὸ μὲν αὐτό, τὸ δὲ ὄνομα.
            </p>
        </sp>
        <sp>
            <speaker>
                Κρατύλος
            </speaker>
            <p>
                ἀληθῆ λέγεις.
            </p>
        </sp>
        <sp>
            <speaker>
                Σωκράτης
            </speaker>
            <p>
                θαρρῶν τοίνυν, ὦ γενναῖε, ἔα καὶ ὄνομα τὸ μὲν εὖ
                <milestone unit="section" n="432e"/>
                κεῖσθαι, τὸ δὲ μή, καὶ μὴ ἀνάγκαζε πάντ᾽ ἔχειν τὰ γράμματα, ἵνα κομιδῇ ᾖ τοιοῦτον οἷόνπερ οὗ ὄνομά ἐστιν, ἀλλ᾽ ἔα καὶ τὸ μὴ προσῆκον γράμμα ἐπιφέρειν. εἰ δὲ γράμμα, καὶ ὄνομα ἐν λόγῳ: εἰ δὲ ὄνομα, καὶ λόγον ἐν λόγῳ μὴ προσήκοντα τοῖς πράγμασιν ἐπιφέρεσθαι, καὶ μηδὲν ἧττον ὀνομάζεσθαι τὸ πρᾶγμα καὶ λέγεσθαι, ἕως ἂν ὁ τύπος ἐνῇ τοῦ πράγματος περὶ οὗ ἂν ὁ λόγος ᾖ, ὥσπερ ἐν τοῖς
                <milestone unit="page" n="433"/>
                <milestone unit="section" n="433a"/>
                τῶν στοιχείων ὀνόμασιν, εἰ μέμνησαι ἃ νυνδὴ ἐγὼ καὶ Ἑρμογένης ἐλέγομεν.
            </p>
        </sp>
        <sp>
            <speaker>
                Κρατύλος
            </speaker>
            <p>
                ἀλλὰ μέμνημαι.
            </p>
        </sp>
        <sp>
            <speaker>
                Σωκράτης
            </speaker>
            <p>
                καλῶς τοίνυν. ὅταν γὰρ τοῦτο ἐνῇ, κἂν μὴ πάντα τὰ προσήκοντα ἔχῃ, λέξεταί γε τὸ πρᾶγμα, καλῶς ὅταν πάντα, κακῶς δὲ ὅταν ὀλίγα: λέγεσθαι δ᾽ οὖν, ὦ μακάριε, ἐῶμεν, ἵνα μὴ ὄφλωμεν ὥσπερ οἱ ἐν Αἰγίνῃ νύκτωρ περιιόντες ὀψὲ ὁδοῦ, καὶ ἡμεῖς ἐπὶ τὰ πράγματα δόξωμεν αὖ
                <milestone unit="section" n="433b"/>
                τῇ ἀληθείᾳ οὕτω πως ἐληλυθέναι ὀψιαίτερον τοῦ δέοντος, ἢ ζήτει τινὰ ἄλλην ὀνόματος ὀρθότητα, καὶ μὴ ὁμολόγει δήλωμα συλλαβαῖς καὶ γράμμασι πράγματος ὄνομα εἶναι. εἰ γὰρ ταῦτα ἀμφότερα ἐρεῖς, οὐχ οἷός τ᾽ ἔσῃ συμφωνεῖν σαυτῷ.
            </p>
        </sp>
        <sp>
            <speaker>
                Κρατύλος
            </speaker>
            <p>
                ἀλλά μοι δοκεῖς γε, ὦ Σώκρατες, μετρίως λέγειν, καὶ οὕτω τίθεμαι.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἐπειδὴ τοίνυν ταῦτα ἡμῖν συνδοκεῖ, μετὰ ταῦτα τάδε σκοπῶμεν: εἰ μέλλει φαμὲν καλῶς κεῖσθαι τὸ ὄνομα, τὰ προσήκοντα δεῖ αὐτὸ γράμματα ἔχειν;
            </p>
        </sp>
        <sp>
            <speaker>
                Κρατύλος
            </speaker>
            <p>
                ναί.
                <milestone unit="section" n="433c"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                προσήκει δὲ τὰ ὅμοια τοῖς πράγμασιν;
            </p>
        </sp>
        <sp>
            <speaker>
                Κρατύλος
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                τὰ μὲν ἄρα καλῶς κείμενα οὕτω κεῖται: εἰ δὲ μή τι καλῶς ἐτέθη, τὸ μὲν ἂν πολὺ ἴσως ἐκ προσηκόντων εἴη γραμμάτων καὶ ὁμοίων, εἴπερ ἔσται εἰκών, ἔχοι δ᾽ ἄν τι καὶ οὐ προσῆκον, δι᾽ ὃ οὐκ ἂν καλὸν εἴη οὐδὲ καλῶς εἰργασμένον τὸ ὄνομα. οὕτω φαμὲν ἢ ἄλλως;
            </p>
        </sp>
        <sp>
            <speaker>
                Κρατύλος
            </speaker>
            <p>
                οὐδὲν δεῖ οἶμαι διαμάχεσθαι, ὦ Σώκρατες: ἐπεὶ οὐκ ἀρέσκει γέ με τὸ φάναι ὄνομα μὲν εἶναι, μὴ μέντοι καλῶς γε κεῖσθαι.
                <milestone unit="section" n="433d"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                πότερον τοῦτο οὐκ ἀρέσκει σε, τὸ εἶναι τὸ ὄνομα δήλωμα τοῦ πράγματος;
            </p>
        </sp>
        <sp>
            <speaker>
                Κρατύλος
            </speaker>
            <p>
                ἔμοιγε.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀλλὰ τὸ εἶναι τῶν ὀνομάτων τὰ μὲν ἐκ προτέρων συγκείμενα, τὰ δὲ πρῶτα, οὐ καλῶς σοι δοκεῖ λέγεσθαι;
            </p>
        </sp>
        <sp>
            <speaker>
                Κρατύλος
            </speaker>
            <p>
                ἔμοιγε.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀλλὰ τὰ πρῶτα εἰ μέλλει δηλώματά τινων γίγνεσθαι, ἔχεις τινὰ καλλίω τρόπον τοῦ δηλώματα αὐτὰ γενέσθαι
                <milestone unit="section" n="433e"/>
                ἄλλον ἢ αὐτὰ ποιῆσαι ὅτι μάλιστα τοιαῦτα οἷα ἐκεῖνα ἃ δεῖ δηλοῦν αὐτά; ἢ ὅδε μᾶλλόν σε ἀρέσκει ὁ τρόπος ὃν Ἑρμογένης λέγει καὶ ἄλλοι πολλοί, τὸ συνθήματα εἶναι τὰ ὀνόματα καὶ δηλοῦν τοῖς συνθεμένοις προειδόσι δὲ τὰ πράγματα, καὶ εἶναι ταύτην ὀρθότητα ὀνόματος, συνθήκην, διαφέρειν δὲ οὐδὲν ἐάντε τις συνθῆται ὥσπερ νῦν σύγκειται, ἐάντε καὶ τοὐναντίον ἐπὶ μὲν ᾧ νῦν σμικρόν, μέγα καλεῖν, ἐπὶ δὲ ᾧ μέγα, σμικρόν; πότερός σε ὁ τρόπος ἀρέσκει;
                <milestone unit="page" n="434"/>
                <milestone unit="section" n="434a"/>
            </p>
        </sp>
        <sp>
            <speaker>
                Κρατύλος
            </speaker>
            <p>
                ὅλῳ καὶ παντὶ διαφέρει, ὦ Σώκρατες, τὸ ὁμοιώματι δηλοῦν ὅτι ἄν τις δηλοῖ ἀλλὰ μὴ τῷ ἐπιτυχόντι.
            </p>
        </sp>
        <sp>
            <speaker>
                Σωκράτης
            </speaker>
            <p>
                καλῶς λέγεις. οὐκοῦν εἴπερ ἔσται τὸ ὄνομα ὅμοιον τῷ πράγματι, ἀναγκαῖον πεφυκέναι τὰ στοιχεῖα ὅμοια τοῖς πράγμασιν, ἐξ ὧν τὰ πρῶτα ὀνόματά τις συνθήσει; ὧδε δὲ λέγω: ἆρά ποτ᾽ ἄν τις συνέθηκεν ὃ νυνδὴ ἐλέγομεν ζωγράφημα ὅμοιόν τῳ τῶν ὄντων, εἰ μὴ φύσει ὑπῆρχε
                <milestone unit="section" n="434b"/>
                φαρμακεῖα ὅμοια ὄντα, ἐξ ὧν συντίθεται τὰ ζωγραφούμενα, ἐκείνοις ἃ μιμεῖται ἡ γραφική: ἢ ἀδύνατον;
            </p>
        </sp>
        <sp>
            <speaker>
                Κρατύλος
            </speaker>
            <p>
                ἀδύνατον.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν ὡσαύτως καὶ ὀνόματα οὐκ ἄν ποτε ὅμοια γένοιτο οὐδενί, εἰ μὴ ὑπάρξει ἐκεῖνα πρῶτον ὁμοιότητά τινα ἔχοντα, ἐξ ὧν συντίθεται τὰ ὀνόματα, ἐκείνοις ὧν ἐστι τὰ ὀνόματα μιμήματα; ἔστι δέ, ἐξ ὧν συνθετέον, στοιχεῖα;
            </p>
        </sp>
        <sp>
            <speaker>
                Κρατύλος
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἤδη τοίνυν καὶ σὺ κοινώνῃ τοῦ λόγου οὗπερ ἄρτι
                <milestone unit="section" n="434c"/>
                Ἑρμογένης. φέρε, καλῶς σοι δοκοῦμεν λέγειν ὅτι τὸ ῥῶ τῇ φορᾷ καὶ κινήσει καὶ σκληρότητι προσέοικεν, ἢ οὐ καλῶς;
            </p>
        </sp>
        <sp>
            <speaker>
                Κρατύλος
            </speaker>
            <p>
                καλῶς ἔμοιγε.
            </p>
        </sp>
        <sp>
            <speaker>
                Σωκράτης
            </speaker>
            <p>
                τὸ δὲ λάβδα τῷ λείῳ καὶ μαλακῷ καὶ οἷς νυνδὴ ἐλέγομεν;
            </p>
        </sp>
        <sp>
            <speaker>
                Κρατύλος
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                οἶσθα οὖν ὅτι ἐπὶ τῷ αὐτῷ ἡμεῖς μέν φαμεν“σκληρότης,”Ἐρετριῆς δὲ“σκληροτήρ”;
            </p>
        </sp>
        <sp>
            <speaker>
                Κρατύλος
            </speaker>
            <p>
                πάνυ γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                πότερον οὖν τό τε ῥῶ καὶ τὸ σῖγμα ἔοικεν ἀμφότερα τῷ αὐτῷ, καὶ δηλοῖ ἐκείνοις τε τὸ αὐτὸ τελευτῶντος τοῦ ῥῶ καὶ ἡμῖν τοῦ σῖγμα, ἢ τοῖς ἑτέροις ἡμῶν οὐ δηλοῖ;
                <milestone unit="section" n="434d"/>
            </p>
        </sp>
        <sp>
            <speaker>
                Κρατύλος
            </speaker>
            <p>
                δηλοῖ μὲν οὖν ἀμφοτέροις.
            </p>
        </sp>
        <sp>
            <speaker>
                Σωκράτης
            </speaker>
            <p>
                πότερον ᾗ ὅμοια τυγχάνει ὄντα τὸ ῥῶ καὶ τὸ σῖγμα, ἢ ᾗ μή;
            </p>
        </sp>
        <sp>
            <speaker>
                Κρατύλος
            </speaker>
            <p>
                ἧι ὅμοια.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἦ οὖν ὅμοιά ἐστι πανταχῇ;
            </p>
        </sp>
        <sp>
            <speaker>
                Κρατύλος
            </speaker>
            <p>
                πρός γε τὸ ἴσως φορὰν δηλοῦν.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἦ καὶ τὸ λάβδα ἐγκείμενον; οὐ τὸ ἐναντίον δηλοῖ σκληρότητος;
            </p>
        </sp>
        <sp>
            <speaker>
                Κρατύλος
            </speaker>
            <p>
                ἴσως γὰρ οὐκ ὀρθῶς ἔγκειται, ὦ Σώκρατες: ὥσπερ καὶ ἃ νυνδὴ σὺ πρὸς Ἑρμογένη ἔλεγες ἐξαιρῶν τε καὶ ἐντιθεὶς γράμματα οὗ δέοι, καὶ ὀρθῶς ἐδόκεις ἔμοιγε. καὶ νῦν ἴσως ἀντὶ τοῦ λάβδα ῥῶ δεῖ λέγειν.
                <milestone unit="section" n="434e"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                εὖ λέγεις. τί οὖν; νῦν ὡς λέγομεν, οὐδὲν μανθάνομεν ἀλλήλων, ἐπειδάν τις φῇ“σκληρόν,”οὐδὲ οἶσθα σὺ νῦν ὅτι ἐγὼ λέγω;
            </p>
        </sp>
        <sp>
            <speaker>
                Κρατύλος
            </speaker>
            <p>
                ἔγωγε, διά γε τὸ ἔθος, ὦ φίλτατε.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἔθος δὲ λέγων οἴει τι διάφορον λέγειν συνθήκης; ἢ ἄλλο τι λέγεις τὸ ἔθος ἢ ὅτι ἐγώ, ὅταν τοῦτο φθέγγωμαι, διανοοῦμαι ἐκεῖνο, σὺ δὲ γιγνώσκεις ὅτι ἐκεῖνο διανοοῦμαι; οὐ τοῦτο λέγεις;
                <milestone unit="page" n="435"/>
                <milestone unit="section" n="435a"/>
            </p>
        </sp>
        <sp>
            <speaker>
                Κρατύλος
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐκοῦν εἰ γιγνώσκεις ἐμοῦ φθεγγομένου, δήλωμα σοι γίγνεται παρ᾽ ἐμοῦ;
            </p>
        </sp>
        <sp>
            <speaker>
                Κρατύλος
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀπὸ τοῦ ἀνομοίου γε ἢ ὃ διανοούμενος φθέγγομαι, εἴπερ τὸ λάβδα ἀνόμοιόν ἐστι τῇ ᾗ φῂς σὺ σκληρότητι: εἰ δὲ τοῦτο οὕτως ἔχει, τί ἄλλο ἢ αὐτὸς σαυτῷ συνέθου καί σοι γίγνεται ἡ ὀρθότης τοῦ ὀνόματος συνθήκη, ἐπειδή γε δηλοῖ καὶ τὰ ὅμοια καὶ τὰ ἀνόμοια γράμματα, ἔθους τε καὶ συνθήκης τυχόντα; εἰ δ᾽ ὅτι μάλιστα μή ἐστι τὸ ἔθος
                <milestone unit="section" n="435b"/>
                συνθήκη, οὐκ ἂν καλῶς ἔτι ἔχοι λέγειν τὴν ὁμοιότητα δήλωμα εἶναι, ἀλλὰ τὸ ἔθος: ἐκεῖνο γάρ, ὡς ἔοικε, καὶ ὁμοίῳ καὶ ἀνομοίῳ δηλοῖ. ἐπειδὴ δὲ ταῦτα συγχωροῦμεν, ὦ Κρατύλε—τὴν γὰρ σιγήν σου συγχώρησιν θήσω—ἀναγκαῖόν που καὶ συνθήκην τι καὶ ἔθος συμβάλλεσθαι πρὸς δήλωσιν ὧν διανοούμενοι λέγομεν: ἐπεί, ὦ βέλτιστε, εἰ ᾽θέλεις ἐπὶ τὸν ἀριθμὸν ἐλθεῖν, πόθεν οἴει ἕξειν ὀνόματα ὅμοια ἑνὶ ἑκάστῳ τῶν ἀριθμῶν ἐπενεγκεῖν, ἐὰν μὴ ἐᾷς τι
                <milestone unit="section" n="435c"/>
                τὴν σὴν ὁμολογίαν καὶ συνθήκην κῦρος ἔχειν τῶν ὀνομάτων ὀρθότητος πέρι; ἐμοὶ μὲν οὖν καὶ αὐτῷ ἀρέσκει μὲν κατὰ τὸ δυνατὸν ὅμοια εἶναι τὰ ὀνόματα τοῖς πράγμασιν: ἀλλὰ μὴ ὡς ἀληθῶς, τὸ τοῦ Ἑρμογένους, γλίσχρα ᾖ ἡ ὁλκὴ αὕτη τῆς ὁμοιότητος, ἀναγκαῖον δὲ ᾖ καὶ τῷ φορτικῷ τούτῳ προσχρῆσθαι, τῇ συνθήκῃ, εἰς ὀνομάτων ὀρθότητα. ἐπεὶ ἴσως κατά γε τὸ δυνατὸν κάλλιστ᾽ ἂν λέγοιτο ὅταν ἢ πᾶσιν ἢ ὡς πλείστοις ὁμοίοις λέγηται, τοῦτο δ᾽ ἐστὶ προσήκουσιν,
                <milestone unit="section" n="435d"/>
                αἴσχιστα δὲ τοὐναντίον. τόδε δέ μοι ἔτι εἰπὲ μετὰ ταῦτα, τίνα ἡμῖν δύναμιν ἔχει τὰ ὀνόματα καὶ τί φῶμεν αὐτὰ καλὸν ἀπεργάζεσθαι;
            </p>
        </sp>
        <sp>
            <speaker>
                Κρατύλος
            </speaker>
            <p>
                διδάσκειν ἔμοιγε δοκεῖ, ὦ Σώκρατες, καὶ τοῦτο πάνυ ἁπλοῦν εἶναι, ὃς ἂν τὰ ὀνόματα ἐπίστηται, ἐπίστασθαι καὶ τὰ πράγματα.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἴσως γάρ, ὦ Κρατύλε, τὸ τοιόνδε λέγεις, ὡς ἐπειδάν τις εἰδῇ τὸ ὄνομα οἷόν ἐστιν—ἔστι δὲ οἷόνπερ τὸ πρᾶγμα—
                <milestone unit="section" n="435e"/>
                εἴσεται δὴ καὶ τὸ πρᾶγμα, ἐπείπερ ὅμοιον τυγχάνει ὂν τῷ ὀνόματι, τέχνη δὲ μία ἄρ᾽ ἐστὶν ἡ αὐτὴ πάντων τῶν ἀλλήλοις ὁμοίων. κατὰ τοῦτο δή μοι δοκεῖς λέγειν ὡς ὃς ἂν τὰ ὀνόματα εἰδῇ εἴσεται καὶ τὰ πράγματα.
            </p>
        </sp>
        <sp>
            <speaker>
                Κρατύλος
            </speaker>
            <p>
                ἀληθέστατα λέγεις.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἔχε δή, ἴδωμεν τίς ποτ᾽ ἂν εἴη ὁ τρόπος οὗτος τῆς διδασκαλίας τῶν ὄντων ὃν σὺ λέγεις νῦν, καὶ πότερον ἔστι μὲν καὶ ἄλλος, οὗτος μέντοι βελτίων, ἢ οὐδ᾽ ἔστιν ἄλλος ἢ οὗτος. ποτέρως οἴει;
                <milestone unit="page" n="436"/>
                <milestone unit="section" n="436a"/>
            </p>
        </sp>
        <sp>
            <speaker>
                Κρατύλος
            </speaker>
            <p>
                οὕτως ἔγωγε, οὐ πάνυ τι εἶναι ἄλλον, τοῦτον δὲ καὶ μόνον καὶ βέλτιστον.
            </p>
        </sp>
        <sp>
            <speaker>
                Σωκράτης
            </speaker>
            <p>
                πότερον δὲ καὶ εὕρεσιν τῶν ὄντων τὴν αὐτὴν ταύτην εἶναι, τὸν τὰ ὀνόματα εὑρόντα καὶ ἐκεῖνα ηὑρηκέναι ὧν ἐστι τὰ ὀνόματα: ἢ ζητεῖν μὲν καὶ εὑρίσκειν ἕτερον δεῖν τρόπον, μανθάνειν δὲ τοῦτον;
            </p>
        </sp>
        <sp>
            <speaker>
                Κρατύλος
            </speaker>
            <p>
                πάντων μάλιστα καὶ ζητεῖν καὶ εὑρίσκειν τὸν αὐτὸν τρόπον τοῦτον κατὰ ταὐτά.
            </p>
        </sp>
        <sp>
            <speaker>
                Σωκράτης
            </speaker>
            <p>
                φέρε δὴ ἐννοήσωμεν, ὦ Κρατύλε, εἴ τις ζητῶν τὰ
                <milestone unit="section" n="436b"/>
                πράγματα ἀκολουθοῖ τοῖς ὀνόμασι, σκοπῶν οἷον ἕκαστον βούλεται εἶναι, ἆρ᾽ ἐννοεῖς ὅτι οὐ σμικρὸς κίνδυνός ἐστιν ἐξαπατηθῆναι;
            </p>
        </sp>
        <sp>
            <speaker>
                Κρατύλος
            </speaker>
            <p>
                πῶς;
            </p>
        </sp>
        <sp>
            <speaker>
                Σωκράτης
            </speaker>
            <p>
                δῆλον ὅτι ὁ θέμενος πρῶτος τὰ ὀνόματα, οἷα ἡγεῖτο εἶναι τὰ πράγματα, τοιαῦτα ἐτίθετο καὶ τὰ ὀνόματα, ὥς φαμεν. ἦ γάρ;
            </p>
        </sp>
        <sp>
            <speaker>
                Κρατύλος
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                εἰ οὖν ἐκεῖνος μὴ ὀρθῶς ἡγεῖτο, ἔθετο δὲ οἷα ἡγεῖτο, τί οἴει ἡμᾶς τοὺς ἀκολουθοῦντας αὐτῷ πείσεσθαι; ἄλλο τι ἢ ἐξαπατηθήσεσθαι;
            </p>
        </sp>
        <sp>
            <speaker>
                Κρατύλος
            </speaker>
            <p>
                ἀλλὰ μὴ οὐχ οὕτως ἔχει, ὦ Σώκρατες, ἀλλ᾽ ἀναγκαῖον
                <milestone unit="section" n="436c"/>
                ᾖ εἰδότα τίθεσθαι τὸν τιθέμενον τὰ ὀνόματα: εἰ δὲ μή, ὅπερ πάλαι ἐγὼ ἔλεγον, οὐδ᾽ ἂν ὀνόματα εἴη. μέγιστον δέ σοι ἔστω τεκμήριον ὅτι οὐκ ἔσφαλται τῆς ἀληθείας ὁ τιθέμενος: οὐ γὰρ ἄν ποτε οὕτω σύμφωνα ἦν αὐτῷ ἅπαντα. ἢ οὐκ ἐνενόεις αὐτὸς λέγων ὡς πάντα κατὰ ταὐτὸν καὶ ἐπὶ ταὐτὸν ἐγίγνετο τὰ ὀνόματα;
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀλλὰ τοῦτο μέν, ὠγαθὲ Κρατύλε, οὐδέν ἐστιν ἀπολόγημα. εἰ γὰρ τὸ πρῶτον σφαλεὶς ὁ τιθέμενος τἆλλα ἤδη
                <milestone unit="section" n="436d"/>
                πρὸς τοῦτ᾽ ἐβιάζετο καὶ αὑτῷ συμφωνεῖν ἠνάγκαζεν, οὐδὲν ἄτοπον, ὥσπερ τῶν διαγραμμάτων ἐνίοτε τοῦ πρώτου σμικροῦ καὶ ἀδήλου ψεύδους γενομένου, τὰ λοιπὰ πάμπολλα ἤδη ὄντα ἑπόμενα ὁμολογεῖν ἀλλήλοις. δεῖ δὴ περὶ τῆς ἀρχῆς παντὸς πράγματος παντὶ ἀνδρὶ τὸν πολὺν λόγον εἶναι καὶ τὴν πολλὴν σκέψιν εἴτε ὀρθῶς εἴτε μὴ ὑπόκειται: ἐκείνης δὲ ἐξετασθείσης ἱκανῶς, τὰ λοιπὰ φαίνεσθαι ἐκείνῃ ἑπόμενα. οὐ μέντοι ἀλλὰ
                <milestone unit="section" n="436e"/>
                θαυμάζοιμ᾽ ἂν εἰ καὶ τὰ ὀνόματα συμφωνεῖ αὐτὰ αὑτοῖς. πάλιν γὰρ ἐπισκεψώμεθα ἃ τὸ πρότερον διήλθομεν. ὡς τοῦ παντὸς ἰόντος τε καὶ φερομένου καὶ ῥέοντός φαμεν σημαίνειν ἡμῖν τὴν οὐσίαν τὰ ὀνόματα. ἄλλο τι οὕτω σοι δοκεῖ δηλοῦν;
                <milestone unit="page" n="437"/>
                <milestone unit="section" n="437a"/>
            </p>
        </sp>
        <sp>
            <speaker>
                Κρατύλος
            </speaker>
            <p>
                πάνυ σφόδρα, καὶ ὀρθῶς γε σημαίνει.
            </p>
        </sp>
        <sp>
            <speaker>
                Σωκράτης
            </speaker>
            <p>
                σκοπῶμεν δὴ ἐξ αὐτῶν ἀναλαβόντες πρῶτον μὲν τοῦτο τὸ ὄνομα, τὴν“ἐπιστήμην,”ὡς ἀμφίβολόν[ἐστι], καὶ μᾶλλον ἔοικε σημαίνοντι ὅτι
                <term>
                    ἵστησιν
                </term>
                ἡμῶν ἐπὶ τοῖς πράγμασι τὴν ψυχὴν ἢ ὅτι συμπεριφέρεται, καὶ ὀρθότερόν ἐστιν ὥσπερ νῦν αὐτοῦ τὴν ἀρχὴν λέγειν μᾶλλον ἢ ἐμβάλλοντας τὸ εἶ“ἑπεϊστήμην,”ἀλλὰ τὴν ἐμβολὴν ποιήσασθαι ἀντὶ τῆς ἐν τῷ εἶ ἐν τῷ ἰῶτα. ἔπειτα τὸ“βέβαιον,”ὅτι
                <term>
                    βάσεώς
                </term>
                τινός ἐστιν καὶ στάσεως μίμημα ἀλλ᾽ οὐ φορᾶς.
                <milestone unit="section" n="437b"/>
                ἔπειτα ἡ“ἱστορία”αὐτό που σημαίνει ὅτι
                <term>
                    ἵστησι
                </term>
                τὸν
                <term>
                    ῥοῦν
                </term>
                . καὶ τὸ“πιστὸν”
                <term>
                    ἱστὰν
                </term>
                παντάπασι σημαίνει. ἔπειτα δὲ ἡ“μνήμη”παντί που μηνύει ὅτι
                <term>
                    μονή
                </term>
                ἐστιν ἐν τῇ ψυχῇ ἀλλ᾽ οὐ φορά. εἰ δὲ βούλει, ἡ“ἁμαρτία”καὶ ἡ“συμφορά,”εἰ κατὰ τὸ ὄνομά τις ἀκολουθήσει, φανεῖται ταὐτὸν τῇ“συνέσει”ταύτῃ καὶ“ἐπιστήμῃ”καὶ τοῖς ἄλλοις πᾶσι τοῖς περὶ τὰ σπουδαῖα ὀνόμασιν. ἔτι τοίνυν ἡ“ἀμαθία”καὶ ἡ“ἀκολασία”παραπλησία τούτοις φαίνεται: ἡ μὲν
                <milestone unit="section" n="437c"/>
                γὰρ τοῦ
                <term>
                    ἅμα θεῷ ἰόντος
                </term>
                πορεία φαίνεται, ἡ“ἀμαθία,”ἡ δ᾽“ἀκολασία”παντάπασιν
                <term>
                    ἀκολουθία
                </term>
                τοῖς
                <term>
                    πράγμασι
                </term>
                φαίνεται. καὶ οὕτως, ἃ νομίζομεν ἐπὶ τοῖς κακίστοις ὀνόματα εἶναι, ὁμοιότατ᾽ ἂν φαίνοιτο τοῖς ἐπὶ τοῖς καλλίστοις. οἶμαι δὲ καὶ ἄλλα πόλλ᾽ ἄν τις εὕροι εἰ πραγματεύοιτο, ἐξ ὧν οἰηθείη ἂν αὖ πάλιν τὸν τὰ ὀνόματα τιθέμενον οὐχὶ ἰόντα οὐδὲ φερόμενα ἀλλὰ μένοντα τὰ πράγματα σημαίνειν.
                <milestone unit="section" n="437d"/>
            </p>
        </sp>
        <sp>
            <speaker>
                Κρατύλος
            </speaker>
            <p>
                ἀλλ᾽, ὦ Σώκρατες, ὁρᾷς ὅτι τὰ πολλὰ ἐκείνως ἐσήμαινεν.
            </p>
        </sp>
        <sp>
            <speaker>
                Σωκράτης
            </speaker>
            <p>
                τί οὖν τοῦτο, ὦ Κρατύλε; ὥσπερ ψήφους διαριθμησόμεθα τὰ ὀνόματα, καὶ ἐν τούτῳ ἔσται ἡ ὀρθότης; ὁπότερα ἂν πλείω φαίνηται τὰ ὀνόματα σημαίνοντα, ταῦτα δὴ ἔσται τἀληθῆ;
            </p>
        </sp>
        <sp>
            <speaker>
                Κρατύλος
            </speaker>
            <p>
                οὔκουν εἰκός γε.
            </p>
        </sp>
        <sp>
            <speaker>
                Σωκράτης
            </speaker>
            <p>
                οὐδ᾽ ὁπωστιοῦν, ὦ φίλε. καὶ ταῦτα μέν γε αὐτοῦ
                <milestone unit="page" n="438"/>
                <milestone unit="section" n="438a"/>
                ἐάσωμεν, ἐπανέλθωμεν δὲ πάλιν ὅθεν δεῦρο μετέβημεν. ἄρτι γὰρ ἐν τοῖς πρόσθεν, εἰ μέμνησαι, τὸν τιθέμενον τὰ ὀνόματα ἀναγκαῖον ἔφησθα εἶναι εἰδότα τίθεσθαι οἷς ἐτίθετο. πότερον οὖν ἔτι σοι δοκεῖ οὕτως ἢ οὔ;
            </p>
        </sp>
        <sp>
            <speaker>
                Κρατύλος
            </speaker>
            <p>
                ἔτι.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἦ καὶ τὸν τὰ πρῶτα τιθέμενον εἰδότα φῂς τίθεσθαι;
            </p>
        </sp>
        <sp>
            <speaker>
                Κρατύλος
            </speaker>
            <p>
                εἰδότα.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἐκ ποίων οὖν ὀνομάτων ἢ μεμαθηκὼς ἢ ηὑρηκὼς ἦν
                <milestone unit="section" n="438b"/>
                τὰ πράγματα, εἴπερ τά γε πρῶτα μήπω ἔκειτο, μαθεῖν δ᾽ αὖ φαμεν τὰ πράγματα καὶ εὑρεῖν ἀδύνατον εἶναι ἄλλως ἢ τὰ ὀνόματα μαθόντας ἢ αὐτοὺς ἐξευρόντας οἷά ἐστι;
            </p>
        </sp>
        <sp>
            <speaker>
                Κρατύλος
            </speaker>
            <p>
                δοκεῖς τί μοι λέγειν, ὦ Σώκρατες.
            </p>
        </sp>
        <sp>
            <speaker>
                Σωκράτης
            </speaker>
            <p>
                τίνα οὖν τρόπον φῶμεν αὐτοὺς εἰδότας θέσθαι ἢ νομοθέτας εἶναι, πρὶν καὶ ὁτιοῦν ὄνομα κεῖσθαί τε καὶ ἐκείνους εἰδέναι, εἴπερ μὴ ἔστι τὰ πράγματα μαθεῖν ἀλλ᾽ ἢ ἐκ τῶν ὀνομάτων;
                <milestone unit="section" n="438c"/>
            </p>
        </sp>
        <sp>
            <speaker>
                Κρατύλος
            </speaker>
            <p>
                οἶμαι μὲν ἐγὼ τὸν ἀληθέστατον λόγον περὶ τούτων εἶναι, ὦ Σώκρατες, μείζω τινὰ δύναμιν εἶναι ἢ ἀνθρωπείαν τὴν θεμένην τὰ πρῶτα ὀνόματα τοῖς πράγμασιν, ὥστε ἀναγκαῖον εἶναι αὐτὰ ὀρθῶς ἔχειν.
            </p>
        </sp>
        <sp>
            <speaker>
                Σωκράτης
            </speaker>
            <p>
                εἶτα οἴει ἐναντία ἂν ἐτίθετο αὐτὸς αὑτῷ ὁ θείς, ὢν δαίμων τις ἢ θεός; ἢ οὐδέν σοι ἐδοκοῦμεν ἄρτι λέγειν;
            </p>
        </sp>
        <sp>
            <speaker>
                Κρατύλος
            </speaker>
            <p>
                ἀλλὰ μὴ οὐκ ἦν τούτων τὰ ἕτερα ὀνόματα.
            </p>
        </sp>
        <sp>
            <speaker>
                Σωκράτης
            </speaker>
            <p>
                πότερα, ὦ ἄριστε, τὰ ἐπὶ τὴν στάσιν ἄγοντα ἢ τὰ ἐπὶ τὴν φοράν; οὐ γάρ που κατὰ τὸ ἄρτι λεχθὲν πλήθει κριθήσεται.
                <milestone unit="section" n="438d"/>
            </p>
        </sp>
        <sp>
            <speaker>
                Κρατύλος
            </speaker>
            <p>
                οὔτοι δὴ δίκαιόν γε, ὦ Σώκρατες.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὀνομάτων οὖν στασιασάντων, καὶ τῶν μὲν φασκόντων ἑαυτὰ εἶναι τὰ ὅμοια τῇ ἀληθείᾳ, τῶν δ᾽ ἑαυτά, τίνι ἔτι διακρινοῦμεν, ἢ ἐπὶ τί ἐλθόντες; οὐ γάρ που ἐπὶ ὀνόματά γε ἕτερα ἄλλα τούτων: οὐ γὰρ ἔστιν, ἀλλὰ δῆλον ὅτι ἄλλ᾽ ἄττα ζητητέα πλὴν ὀνομάτων, ἃ ἡμῖν ἐμφανιεῖ ἄνευ ὀνομάτων ὁπότερα τούτων ἐστὶ τἀληθῆ, δείξαντα δῆλον ὅτι τὴν ἀλήθειαν τῶν ὄντων.
                <milestone unit="section" n="438e"/>
            </p>
        </sp>
        <sp>
            <speaker>
                Κρατύλος
            </speaker>
            <p>
                δοκεῖ μοι οὕτω.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἔστιν ἄρα, ὡς ἔοικεν, ὦ Κρατύλε, δυνατὸν μαθεῖν ἄνευ ὀνομάτων τὰ ὄντα, εἴπερ ταῦτα οὕτως ἔχει.
            </p>
        </sp>
        <sp>
            <speaker>
                Κρατύλος
            </speaker>
            <p>
                φαίνεται.
            </p>
        </sp>
        <sp>
            <speaker>
                Σωκράτης
            </speaker>
            <p>
                διὰ τίνος ἄλλου οὖν ἔτι προσδοκᾷς ἂν ταῦτα μαθεῖν; ἆρα δι᾽ ἄλλου του ἢ οὗπερ εἰκός τε καὶ δικαιότατον, δι᾽ ἀλλήλων γε, εἴ πῃ συγγενῆ ἐστιν, καὶ αὐτὰ δι᾽ αὑτῶν; τὸ γάρ που ἕτερον ἐκείνων καὶ ἀλλοῖον ἕτερον ἄν τι καὶ ἀλλοῖον σημαίνοι ἀλλ᾽ οὐκ ἐκεῖνα.
            </p>
        </sp>
        <sp>
            <speaker>
                Κρατύλος
            </speaker>
            <p>
                ἀληθῆ μοι φαίνῃ λέγειν.
                <milestone unit="page" n="439"/>
                <milestone unit="section" n="439a"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                ἔχε δὴ πρὸς Διός: τὰ δὲ ὀνόματα οὐ πολλάκις μέντοι ὡμολογήσαμεν τὰ καλῶς κείμενα ἐοικότα εἶναι ἐκείνοις ὧν ὀνόματα κεῖται, καὶ εἶναι εἰκόνας τῶν πραγμάτων;
            </p>
        </sp>
        <sp>
            <speaker>
                Κρατύλος
            </speaker>
            <p>
                ναί.
            </p>
        </sp>
        <sp>
            <speaker>
                Σωκράτης
            </speaker>
            <p>
                εἰ οὖν ἔστι μὲν ὅτι μάλιστα δι᾽ ὀνομάτων τὰ πράγματα μανθάνειν, ἔστι δὲ καὶ δι᾽ αὐτῶν, ποτέρα ἂν εἴη καλλίων καὶ σαφεστέρα ἡ μάθησις; ἐκ τῆς εἰκόνος μανθάνειν αὐτήν τε αὐτὴν εἰ καλῶς εἴκασται, καὶ τὴν ἀλήθειαν ἧς ἦν εἰκών,
                <milestone unit="section" n="439b"/>
                ἢ ἐκ τῆς ἀληθείας αὐτήν τε αὐτὴν καὶ τὴν εἰκόνα αὐτῆς εἰ πρεπόντως εἴργασται;
            </p>
        </sp>
        <sp>
            <speaker>
                Κρατύλος
            </speaker>
            <p>
                ἐκ τῆς ἀληθείας μοι δοκεῖ ἀνάγκη εἶναι.
            </p>
        </sp>
        <sp>
            <speaker>
                Σωκράτης
            </speaker>
            <p>
                ὅντινα μὲν τοίνυν τρόπον δεῖ μανθάνειν ἢ εὑρίσκειν τὰ ὄντα, μεῖζον ἴσως ἐστὶν ἐγνωκέναι ἢ κατ᾽ ἐμὲ καὶ σέ: ἀγαπητὸν δὲ καὶ τοῦτο ὁμολογήσασθαι, ὅτι οὐκ ἐξ ὀνομάτων ἀλλὰ πολὺ μᾶλλον αὐτὰ ἐξ αὑτῶν καὶ μαθητέον καὶ ζητητέον ἢ ἐκ τῶν ὀνομάτων.
            </p>
        </sp>
        <sp>
            <speaker>
                Κρατύλος
            </speaker>
            <p>
                φαίνεται, ὦ Σώκρατες.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἔτι τοίνυν τόδε σκεψώμεθα, ὅπως μὴ ἡμᾶς τὰ
                <milestone unit="section" n="439c"/>
                πολλὰ ταῦτα ὀνόματα ἐς ταὐτὸν τείνοντα ἐξαπατᾷ, εἰ τῷ ὄντι μὲν οἱ θέμενοι αὐτὰ διανοηθέντες γε ἔθεντο ὡς ἰόντων ἁπάντων ἀεὶ καὶ ῥεόντων—φαίνονται γὰρ ἔμοιγε καὶ αὐτῷ οὕτω διανοηθῆναι—τὸ δ᾽, εἰ ἔτυχεν, οὐχ οὕτως ἔχει, ἀλλ᾽ οὗτοι αὐτοί τε ὥσπερ εἴς τινα δίνην ἐμπεσόντες κυκῶνται καὶ ἡμᾶς ἐφελκόμενοι προσεμβάλλουσιν. σκέψαι γάρ, ὦ θαυμάσιε Κρατύλε, ὃ ἔγωγε πολλάκις ὀνειρώττω. πότερον φῶμέν τι εἶναι αὐτὸ καλὸν καὶ ἀγαθὸν καὶ ἓν ἕκαστον τῶν
                <milestone unit="section" n="439d"/>
                ὄντων οὕτω, ἢ μή;
            </p>
        </sp>
        <sp>
            <speaker>
                Κρατύλος
            </speaker>
            <p>
                ἔμοιγε δοκεῖ, ὦ Σώκρατες,[εἶναι].
            </p>
        </sp>
        <sp>
            <speaker>
                Σωκράτης
            </speaker>
            <p>
                αὐτὸ τοίνυν ἐκεῖνο σκεψώμεθα, μὴ εἰ πρόσωπόν τί ἐστιν καλὸν ἤ τι τῶν τοιούτων, καὶ δοκεῖ ταῦτα πάντα ῥεῖν: ἀλλ᾽ αὐτό, φῶμεν, τὸ καλὸν οὐ τοιοῦτον ἀεί ἐστιν οἷόν ἐστιν;
            </p>
        </sp>
        <sp>
            <speaker>
                Κρατύλος
            </speaker>
            <p>
                ἀνάγκη.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἆρ᾽ οὖν οἷόν τε προσειπεῖν αὐτὸ ὀρθῶς, εἰ ἀεὶ ὑπεξέρχεται, πρῶτον μὲν ὅτι ἐκεῖνό ἐστιν, ἔπειτα ὅτι τοιοῦτον, ἢ ἀνάγκη ἅμα ἡμῶν λεγόντων ἄλλο αὐτὸ εὐθὺς γίγνεσθαι καὶ ὑπεξιέναι καὶ μηκέτι οὕτως ἔχειν;
            </p>
        </sp>
        <sp>
            <speaker>
                Κρατύλος
            </speaker>
            <p>
                ἀνάγκη.
                <milestone unit="section" n="439e"/>
            </p>
        </sp>
        <sp>
            <speaker>
                Σωκράτης
            </speaker>
            <p>
                πῶς οὖν ἂν εἴη τὶ ἐκεῖνο ὃ μηδέποτε ὡσαύτως ἔχει; εἰ γάρ ποτε ὡσαύτως ἴσχει, ἔν γ᾽ ἐκείνῳ τῷ χρόνῳ δῆλον ὅτι οὐδὲν μεταβαίνει: εἰ δὲ ἀεὶ ὡσαύτως ἔχει καὶ τὸ αὐτό ἐστι, πῶς ἂν τοῦτό γε μεταβάλλοι ἢ κινοῖτο, μηδὲν ἐξιστάμενον τῆς αὑτοῦ ἰδέας;
            </p>
        </sp>
        <sp>
            <speaker>
                Κρατύλος
            </speaker>
            <p>
                οὐδαμῶς.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀλλὰ μὴν οὐδ᾽ ἂν γνωσθείη γε ὑπ᾽ οὐδενός. ἅμα
                <milestone unit="page" n="440"/>
                <milestone unit="section" n="440a"/>
                γὰρ ἂν ἐπιόντος τοῦ γνωσομένου ἄλλο καὶ ἀλλοῖον γίγνοιτο, ὥστε οὐκ ἂν γνωσθείη ἔτι ὁποῖόν γέ τί ἐστιν ἢ πῶς ἔχον: γνῶσις δὲ δήπου οὐδεμία γιγνώσκει ὃ γιγνώσκει μηδαμῶς ἔχον.
            </p>
        </sp>
        <sp>
            <speaker>
                Κρατύλος
            </speaker>
            <p>
                ἔστιν ὡς λέγεις.
            </p>
        </sp>
        <sp>
            <speaker>
                Σωκράτης
            </speaker>
            <p>
                ἀλλ᾽ οὐδὲ γνῶσιν εἶναι φάναι εἰκός, ὦ Κρατύλε, εἰ μεταπίπτει πάντα χρήματα καὶ μηδὲν μένει. εἰ μὲν γὰρ αὐτὸ τοῦτο, ἡ γνῶσις, τοῦ γνῶσις εἶναι μὴ μεταπίπτει, μένοι τε ἂν ἀεὶ ἡ γνῶσις καὶ εἴη γνῶσις. εἰ δὲ καὶ αὐτὸ τὸ εἶδος
                <milestone unit="section" n="440b"/>
                μεταπίπτει τῆς γνώσεως, ἅμα τ᾽ ἂν μεταπίπτοι εἰς ἄλλο εἶδος γνώσεως καὶ οὐκ ἂν εἴη γνῶσις: εἰ δὲ ἀεὶ μεταπίπτει, ἀεὶ οὐκ ἂν εἴη γνῶσις, καὶ ἐκ τούτου τοῦ λόγου οὔτε τὸ γνωσόμενον οὔτε τὸ γνωσθησόμενον ἂν εἴη. εἰ δὲ ἔστι μὲν ἀεὶ τὸ γιγνῶσκον, ἔστι δὲ τὸ γιγνωσκόμενον, ἔστι δὲ τὸ καλόν, ἔστι δὲ τὸ ἀγαθόν, ἔστι δὲ ἓν ἕκαστον τῶν ὄντων, οὔ μοι φαίνεται ταῦτα ὅμοια ὄντα, ἃ νῦν ἡμεῖς λέγομεν, ῥοῇ
                <milestone unit="section" n="440c"/>
                οὐδὲν οὐδὲ φορᾷ. ταῦτ᾽ οὖν πότερόν ποτε οὕτως ἔχει ἢ ἐκείνως ὡς οἱ περὶ Ἡράκλειτόν τε λέγουσιν καὶ ἄλλοι πολλοί, μὴ οὐ ῥᾴδιον ᾖ ἐπισκέψασθαι, οὐδὲ πάνυ νοῦν ἔχοντος ἀνθρώπου ἐπιτρέψαντα ὀνόμασιν αὑτὸν καὶ τὴν αὑτοῦ ψυχὴν θεραπεύειν, πεπιστευκότα ἐκείνοις καὶ τοῖς θεμένοις αὐτά, διισχυρίζεσθαι ὥς τι εἰδότα, καὶ αὑτοῦ τε καὶ τῶν ὄντων καταγιγνώσκειν ὡς οὐδὲν ὑγιὲς οὐδενός, ἀλλὰ πάντα ὥσπερ κεράμια ῥεῖ, καὶ ἀτεχνῶς ὥσπερ οἱ κατάρρῳ νοσοῦντες
                <milestone unit="section" n="440d"/>
                ἄνθρωποι οὕτως οἴεσθαι καὶ τὰ πράγματα διακεῖσθαι, ὑπὸ ῥεύματός τε καὶ κατάρρου πάντα[τὰ]χρήματα ἔχεσθαι. ἴσως μὲν οὖν δή, ὦ Κρατύλε, οὕτως ἔχει, ἴσως δὲ καὶ οὔ. σκοπεῖσθαι οὖν χρὴ ἀνδρείως τε καὶ εὖ, καὶ μὴ ῥᾳδίως ἀποδέχεσθαι—ἔτι γὰρ νέος εἶ καὶ ἡλικίαν ἔχεις—σκεψάμενον δέ, ἐὰν εὕρῃς, μεταδιδόναι καὶ ἐμοί.
            </p>
        </sp>
        <sp>
            <speaker>
                Κρατύλος
            </speaker>
            <p>
                ἀλλὰ ποιήσω ταῦτα. εὖ μέντοι ἴσθι, ὦ Σώκρατες, ὅτι οὐδὲ νυνὶ ἀσκέπτως ἔχω, ἀλλά μοι σκοπουμένῳ καὶ
                <milestone unit="section" n="440e"/>
                πράγματα ἔχοντι πολὺ μᾶλλον ἐκείνως φαίνεται ἔχειν ὡς Ἡράκλειτος λέγει.
            </p>
        </sp>
        <sp>
            <speaker>
                Σωκράτης
            </speaker>
            <p>
                εἰς αὖθις τοίνυν με, ὦ ἑταῖρε, διδάξεις, ἐπειδὰν ἥκῃς: νῦν δέ, ὥσπερ παρεσκεύασαι, πορεύου εἰς ἀγρόν: προπέμψει δέ σε καὶ Ἑρμογένης ὅδε.
            </p>
        </sp>
        <sp>
            <speaker>
                Κρατύλος
            </speaker>
            <p>
                ταῦτ᾽ ἔσται, ὦ Σώκρατες, ἀλλὰ καὶ σὺ πειρῶ ἔτι ἐννοεῖν ταῦτα ἤδη.
            </p>
        </sp>
    </body>
</text>
